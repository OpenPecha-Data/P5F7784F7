caturthaṃ yogasthānam

tatra labdhamanaskārasya yoginaḥ| evaṃ parīttaprahāṇaratipraviṣṭasya tadūrdhvaṃ dve gatī bhavataḥ|
ananye| katame dve tadyathā| laukikī ca lokottarā ca|

tatrāyamādikarmiko yogācāraḥ| samanaskāraḥ| laukikayā vā gatyā gamiṣyāmi| lokottarayā veti|
tameva manaskāraṃ bahulīkaroti| yathā yathā bahulīkaroti| tathā tathā sā praśrabdhiścittaikāgratā
ca| teṣāṃ teṣāṃ rātridivasānāmatyayātpṛthuvṛddhivaipulyatāṃ gacchati| yadā cāsya dṛṣṭisthiraḥ
kharaśca manaskāraḥ saṃvṛtto bhavati| pariśrabdhaścālambanādhimokṣaḥ| pravartate|
śamathavipaśyanāpakṣyācca nimittānyudgṛhītāni bhavanti| tadā sa laukikena mārgeṇa gantukāmastatra
ca prayogamārabhate lokottareṇa vā mārgeṇa [|]

tatra kati pudgalāḥ| ye dṛṣṭe dharme laukikenaiva mārgeṇa pṛ(ga)cchanti| na lokottareṇa| āha|
catvārastadyathā sarvva ito bāhyakaḥ| iha dhārmiko[']pi mandaḥ| pūrvvaśamathacaritastathā
bhūyo[']pyaparipakvakuśalamūlaḥ| bodhisattvasyāyatyāṃ bodhimanuprāptukāmaḥ| no tu dṛṣṭa
eva dharme (|) amī catvāraḥ pudgalā dṛṣṭa eva dharme laukikamārgayāni (yi) no bhavanti|

tacca laukikamārgagamanaṃ dvividhaṃ| saka[la] bandhanānāñca pṛthagjanānāṃ, vikalabandhanānāṃ
ca| śaikṣāṇāṃ|

tatpunaḥ katamat| kāmānāmaudārikatāṃ paśyataḥ, prathame ca dhyāne samāpattyupapattikleśāntatāṃ
paśyatastatkāmavairāgyagamanamevaṃ yāvat| ākiñcanyāyatanavairāgyaṃ veditavyam| tathā asaṃjñisamāpattiḥ|
dhyānasamāpattisanniśrayena ṣa[ḍvi]jñānānāṃ pañcānāmabhinirhāraḥ|

tatra kāmavairāgyāya prayukto yogī saptabhirmanaskāraiḥ| kāmavairāgyamanuprāpnoti| katame punaste
sapta manaskārāḥ| āha| lakṣaṇapratisaṃvedī, ādhimokṣikaḥ, prāvivekyo, ratisaṃgrāhakaḥ|
mīmānsā(māṃsā)manaskāraḥ| prayoganiṣṭhaḥ, prayoganiṣṭhāphalaśca|

tatra lakṣaṇapratisaṃvedī manaskāraḥ katamaḥ| āha| yena manaskāreṇa kāmānāmaudārikalakṣaṇaṃ
pratisaṃvedayate| prathame ca dhyāne śāntalakṣaṇaṃ| kathaṃ ca punaraudārikalakṣaṇaṃ pratisaṃvedayati|
āha| kāmānāṃ ṣaḍvastūni paryeṣamāṇaḥ arthanya svūlakṣaṇaṃ (arthaṃ, svalakṣaṇaṃ,
sāmānyalakṣaṇaṃ)| pakṣaṃ kālaṃ yuktiñca|

tatraudārikārthaṃ tāvatparyeṣate| itīme kāmāḥ sādīnavā, bahūpadravā, bahvītikā, bahūpasargā
iti| yā eṣu kāmeṣu bahvādīnavatā| yāvadbahūpasargatā| ayamaudārikārthaḥ| tatra vastu paryeṣate|
astyadhyātmaṃ kāmeṣu kāma(c)chanda iti|

tatra svalakṣaṇaṃ paryeṣate| amī kleśakāmāḥ| amī vastukāmāḥ| te punaḥ sukhasthānīyā, duḥkha
sthānīyā, aduḥkhasukhasthānīyāśca| sukhasthānīyāḥ kāmarāgādhiṣṭhānāḥ| saṃjñācittaviparyāsādhiṣṭhānāḥ|
duḥkhasthānīyā[ḥ] punardveṣādhiṣṭhānāḥ krodhopanāhādhiṣṭhānāḥ| aduḥkhāsukhasthānīyāḥ
mrakṣapradāśamāyāśāṭhyāhrīkyama(kyā)napatrāpyādhiṣṭhānā dṛṣṭiviparyāsādhiṣṭhānāśca|
evamamī kāmāḥ praduṣṭavedanānugatāśca, pratyastakleśānugatāścaivaṃ kāmānāṃ svalakṣaṇaṃ paryeṣate|

tatra kathaṃ sāmānya lakṣaṇaṃ (|) paryeṣate| sarvva ete kāmā jātiduḥkhatayā, jarāduḥkhatayā
(yā) vadicchāvighātaduḥkhatayā samasamamanubaddhāścānuśaktāśca| ye [']pikāmopabhogino mahatyāṃ
kāmasampadivarta[n]te| te[']pi jātyādidharmatayā avinirmuktāstāvatkālikī sā teṣāṃ sampat|
evaṃ sāmānyalakṣaṇaṃ paryeṣate|

kathaṃ pakṣaṃ paryeṣate| kṛṣṇapakṣapatitā ete kāmāḥ| asthikaṃkālopamā, mānsapeśyupamāstṛṇolkopamāḥ|
aṃgārakarṣūpamāḥ| āśīviṣopamāḥ| svapnopamāḥ| yācikālaṃkāropamāḥ| tṛṇaphalopamāśca|
paryeṣamāṇā api satvāḥ (ttvāḥ) kāmān paryeṣaṇākṛtaṃ (|) duḥkhaṃ pratisaṃvedayanti| ārakṣākṛtaṃ,
snehaparibhraṃśakṛtamātṛptikṛta (|)masvātantryakṛtaṃ, duścaritakṛtaṃ, ca duḥkhaṃ pratisaṃvedayanti|
pūrvvavadeva tāvatsarvvaṃ veditavyaṃ|

tathā kāmānpratiṣevataḥ| paṃcādīnavā uktāḥ| bhagavatā alpāsvādāḥ kāmāḥ bahusu(duḥ)khā, bahvādīnavāḥ
[|] kāmānkhalu pratiṣevamāṇasya nāstyalaṃ tāva(t) tṛptitā ca paryāptitā vā, anena
paryāyeṇa kāmā vigarhitā buddhaiḥ buddhaśrāvakaiśca sadbhiḥ samyaggataiḥ, satpuruṣaiḥ [|]

kāmānkhalu pratiṣevamāṇasya saṃyojanānyupacayaṃ gacchanti| nāsti cāsya kiṃcit pāpakamakuśalaṃ
karmākaraṇīyaṃ vadāmi| itīme kāmā atṛptikārakā[ḥ]sādhāraṇā, adharmaviṣamacaryāhetavaḥ| kāmatṛṣṇāvivardhakāḥ,
satāṃ vivarjanīyāḥ, kṣipramviṣayagāminaḥ, pratyayādhipā, pramādabhūmayo,
riktā, anityāstucchā, mṛṣāmoṣadharmāṇo, māyopamāḥ, bālalāpanāḥ| ye ca dṛṣṭadhārmikāḥ (|)
kāmāḥ, ye ca sāṃparāyikāḥ, ye ca divyāḥ, ye ca mānuṣyakāḥ| mā[ra]mārabhyaiṣa gocaro, mārasyaiṣa
nivāpo yatreme['ne]kavidhāḥ pāpakā akuśalā dharmā mānasāḥ saṃbhavanti| yadutābhidhyā,
vyāpādā [ḥ], saṃrambho vā, ye vā punarāntarāyikā bhavantyāryaśrāvakasyāśikṣamāṇasyānekaparyāyeṇa
kṛṣṇapakṣapatitā ete kāmā yadbhūyasā [|]evampakṣaṃ paryeṣate|

atītānāgatapratyutpanneṣvadhvasu anityaṃ nityakālaṃ (ma) dhruvaṃ dhruvakālame te kāmāḥ| evaṃ
bahūpadravāḥ, bahūpasargā, bahvādīnavā ityevaṃ kālamparyeṣate|

kathaṃ yuktiṃ paryeṣate| mahatā saṃrambheṇa, mahatyā paryeṣṭyā, mahatā pariśrameṇa vividhairvicitraiḥ
śilpakarmasthānaiḥ kāmāḥ saṃhriyante| nirvvartyante, upacīyante [|] te punaḥ sūpacitā
api, sunirvartitā api| yāvadeṣa bahirdhā parigrahavastunaḥ mātā (tṛ)pitṛputradāradāsīdāsakarmakarapauruṣeyamitrāmātyajñātisālohitānāṃ|
asya vā punaḥ kāyasyādhyātmikasya rūpiṇa
audārikasya cāturmahābhūtikasyaudanakalmāṣopacitasya nityotsadanasnapanapārimardanabhedana(c)chedana
vikiraṇavidhvaṃnsa(dhvaṃsa)na dharmeṇa utpannotpannaduḥkhamātrapratīkārāya samvartante|
kṣudduḥkhapratīkārāya bhojanaṃ| śītoṣṇaduḥkhapratīghātāya| hrīkopanapraticchādanāya
(|) ca vastraṃ[|] nidrāklamaduḥkhapratīghātāya ca śayanāsanaṃ| caṃkramasthānaduḥkhapratighātāya
ca| vyādhiduḥkhapratighātāya ca (|) glānabhaiṣajyamiti duḥkhapratīkārabhūtā ete
kāmā iti| naite raktena paribhoktavyāḥ| na saktena nānyatra vyādhigrastenaivātureṇa vyādhimātropaśamāya
bhaiṣajyamāptāgamo[']pyeṣaḥ| tathaite kāmāḥ evaṃ caivaṃ caudārikāḥ| pratyātmamapi
me jñānadarśanaṃ pravarteta| ānumāniko[']pyeṣa vidhiḥ| prakṛtiścaiṣā kāmānāṃ anādikālikā
prasiddhadharmatā acitta (-cintya?)dharmatā| sā na cintayitavyā(ḥ)| na vikalpayate (yitavye)tyevaṃ
yuktimparyeṣate|

sa evaṃ kāmānāmaudārikalakṣaṇaṃ pratisaṃvejya yaduta ṣaḍbhirvastubhiḥ prathame dhyāne śāntalakṣaṇaṃ
pratisaṃvedayati nāstyetatsarvaśa audārikatvaṃ (|) prathame dhyāne yadetatkāmadhātāvityanenaudārikalakṣaṇaṃ
pratisaṃvedayate| prathame ca dhyāne śāntalakṣaṇamayamucyate lakṣaṇapratisaṃvedī
manaskāraḥ| sa khalveṣa manaskāraḥ| śruta cintāvyavakīrṇṇoveditavyaḥ|

sa evaṃ kāmānparijñāya prathamaṃ dhyānaṃ prathamaṃ dhyānaṃ yathāvatparyeṣṭau(ṣyau)dārikaśāntalakṣaṇena
śrutaṃ ca cintāṃ ca vyatikrāmyaikāntena bhāvanākāreṇaivādhimucyate| tannimittālambanāmeva
śamathavipaśyanāṃ bhāvayati| bhāvayaṃśca yathā yathā tāmaudārikaśāntatāṃ punaḥ
punaradhimucyataḥ| ityupapadyate| [ā]dhimokṣiko manaskāraḥ|

ta(ya)syāsevanānvayād bhāvanānvayādbahulīkārānvayāttatprathamataḥ kleśa(ḥ)prahāṇāya mārga utpadyate|
kleśaprahāṇāya ca mārge samutpanne yastadbhagavato manaskāraḥ| ayamucyate prāvivekyaḥ|

sa tatprathamataḥ kāmāvacarakleśādipraheyaprahāṇāttatpakṣye dauṣṭhulyāpagamācca| tadūrdhvaṃ
prahāṇārāmo bhavati| vivekārāmaḥ| tasmiṃśca prahāṇānuśaṃsadarśīparīttapravivekaprītisukhasaṃspṛṣṭaḥ
kālena kālaṃ prasadanīyena manaskāreṇa| saṃpraharṣayati| saṃvejanīyena manaskāreṇa
saṃvejayati| yāvadeva styānamiddhauddhatyāpagamāya (|)ayamucyate| ratisaṃgrāhako manaskāraḥ|

tasya tathā prahāṇārāmasya bhāvanārāmasya samyakprayuktasya sataḥ kuśalapakṣaprayogopastambhakāmapratisaṃyuktaṃ
kleśakarmaparyavasthānaṃ carato vā viharato vā na samudācarati| tasyaivaṃ
bhavati| kiṃ santamevāhaṃ kāmeṣu kāma (c) chandaṃ pratisamvedayāmyāhosvidasantamparimīmānsayitukāmaḥ|
anyatamānyatamaṃ prasadanīyaṃ śubhanimittaṃ manasi karoti| tasyāprahīṇatvāt
sarvveṇa sarvvamanuśayasya tannimittaṃ manasi kurvvataḥ sevanānimnaṃ cittaṃ bhavati| sevanāpravaṇaṃ|
sevanāprābho(bhā)raṃ nāpekṣāpattiyutena nirvijugupsā(prati) vā niḥpratikūlatā|
tasyaivaṃ bhavati| na me samyagviraktaṃ vimuktaṃ cittaṃ yaduta kāmebhyaḥ, saṃskārābhinigṛhītaṃ
me cittaṃ vārivad dhṛtaṃ [|] dharmatābhinigṛhītaṃ (|) ya[n]nvahaṃ bhūyasyā mātrayā
tasyānuśayasyāśeṣaprahāṇāya bhūyasyā mātrayā prahāṇārāmo vihareyaṃ| bhāvanārāmaḥ| ayamucte
mīmānsāmanaskāraḥ|

sa bhūyasyā mātrayā prahāṇārāmo viharati| bhāvanārāmaḥ| śamathavipaśyanāyuktaḥ| paunaḥpunyena
ca mīmānsate| tasya pratipakṣaṃ ca bhāvayataḥ kālena kālaṃ prahīṇā[']prahīṇatāṃ mīmānsamānasya
sarvvebhyaḥ kāmāvacarebhyaḥ kleśebhyaścittaṃ visaṃyujyate| tāvatkālikayogena (|) na
tvatyantādbījasamuddhāto bhavati| tasmiṃśca samaye prayogadhyānaprayogamārgaparyavasānagataḥ|
sarvakleśaprātipakṣiko manaskāraḥ| samutpanno bhavatyayamucyate prayoganiṣṭho manaskāraḥ
(|)

tasya ca samanaskārapratyayaṃ taddhetukaṃ prathamaṃ dhyānaṃ samāpadyate| maulaprathamadhyānasahagato
yo manaskāraḥ| ayamucyate prayoganiṣṭhāphalo manaskāraḥ|

tatra prāvivekye manaskāre vartamāno, ratisaṃgrāhake ca vivekajena prītisukhena kāyaṃ pratiprīṇayati|
kadācit kenacit pratanukasaṃmukhībhāvayogena prāyoganiṣṭhāmanaskārakālasyārati[ḥ]|
kadācit kadācit dhyānavipulatarasaṃmukhībhāvena prayoganiṣṭhāphale punarmanaskāre vartamānasya
nāsti kiñcidasyā(sya) bhavati| smāraṇīyaṃ sarvataḥ kāyādyuta(dyaduta) vivekajena prītisukhena
sa tasmiṃ(smin) samaye viviktaiḥ kāmaiḥ viviktaṃ pāpakairakuśalairdharmaiḥ savitarkasavicāraṃ
vivekajaṃ prītisukhaṃ prathamaṃ dhyānaṃ paṃcā[ṅ]gamupasampadya viharati| kāmāvacarapratipakṣabhāvanāphale
sthitaḥ kāmavairāgya [tā] manuprāpta ityucte|

tatra lakṣaṇapratisaṃvedinā manaskāreṇa [|] yat prahātavyaṃ tat samyak prajānāti| prahātavyasya
ca prahāṇāya prāptavyasya ca prāptaye cittaṃ praṇidhatte| ādhimokṣikeṇa ca manaskāreṇa
prahāṇāya prāptaye ca samyak prayogamārabhate| prāvivekyamanaskāreṇādhimātrajña śāṃ(tāṃ)jahāti|
ratisaṃgrāhakeṇa sa kleśaprakāraṃ jahāti| mīmānsāmanaskāreṇa prāptinirabhimānatāyāṃ
cittamavasthāpayati| prayoganiṣṭhena mṛduṃ kleśaprakāraṃ jahāti| prayoganiṣṭhāphalenaiṣāṃ
kleśaprakārāṇāṃ bhāvitānāṃ subhāvitānāṃ bhāvanāphalaṃ pratyanubhavati|

apica yaśca lakṣaṇapratisaṃvedī manaskāraḥ| yaścādhimokṣikaḥ| ayamucyate ānulomiko manaskāro[']pi
dūṣaṇāpratipakṣasahagataḥ| yaśca prāvivekyo manaskāraḥ, yaśca prayoganiṣṭho[']yaṃ prātipakṣiko
manaskāraḥ| prahāṇa-pratipakṣagavataḥ (-kṣagataḥ) [|] tatra yo ratisaṃgrāhako manaskāraḥ
(|) ayaṃ prātipakṣikaśca prasadanīyaśca [|]

tatra yo mīmānsāmanaskāraḥ ayaṃ pratyavekṣaṇāmanaskāraḥ| ityucyate| evaṃ sati ṣaṭṣu manaskāreṣu
catvāro manaskārāḥ pravighnā veditavyāḥ| tadyathā ānulomikaḥ| prātipakṣikaḥ| prasadanīyaḥ|
pratyavekṣaṇīyaśceti|

yathā prathamadhyānasamāpattiḥ saptabhirmanaskārairevaṃ dvitīyatṛtīyacaturthadhyānasamāpattiḥ|
ākāśavijñānākiṃcanyāyatananaivasaṃjñānāsaṃjñāyatanasamāpattiḥ saptabhireva manaskāraiḥ|
tatra yena vitarkeṣvaudārikalakṣaṇaṃ pratisamvedayate| avitarkaśca dvitīyadhyāne śāntalakṣaṇaṃ
sa lakṣaṇapratisaṃvedī manaskāraḥ| dvitīyadhyānasamāpattaye [|] tatra dhyānasamāpannaḥ|
prathamadhyānalābhī vitarkeṣvaudārikatāmpaśyati| yaḥ samāhitabhūmiko[']pyugrālambanabhārī
tatprathamopanipātitayā cālambane audāriko manojalpaḥ| ayambitarkastadanubandhānucārī
vyagracāryevālambane sūkṣmataro manojalpaḥ vihāraḥ| ete punarvitarkavihā(cā)rāścai tasikāścetasyutpadyamānā
utpadyante| sahabhuvaḥ saṃprayuktā[ḥ]| ekālambanavṛttayaḥ| evamete adhyātmamutpadyante|

bāhyāyatanasaṃgṛhītāśca| sarva eva cātītā, anāgatapratyutpannā, hetusamutpannāḥ, pratītyasamutpannāḥ,
ākāyikāstāvatkalikāḥ| itvarapratyupasthāyinaścittasaṃkṣobhakarā, iṃjakā apraśāntākāreṇa
vartante| uparimāṃ bhūmimārabhya duḥkhavihārānugatatvātkuṣṇapakṣyā kāmavivekaprītisukhamevānuśaṃsānugatā
bhūmiścaiṣā tādṛśī prakṛtyā yatra sthitasya nityaṃ nityakālaṃ, dhruvaṃ
dhruvakālaṃ, savitarkaḥ, savicāraḥ, cittapracāraḥ pravartate| na śāntapraśānta ityevamādibhirākārairvitarkeṣvaudārikalakṣaṇaṃ
pratisaṃvedayate|

sarvaśo nāstyetadaudārikalakṣaṇamavitarkedvitīye dhyāne ityataḥ śāntaṃ dvitīyaṃ dhyānamasyaudārikatvasyāpagamāt|
śeṣo(ṣe) manaskārā dvitīyadhyānasamāpattaye yathā(pi)yogaṃ pūrvvavadveditavyaṃ|
evaṃ bhūmau bhūmau yāvannaivasaṃjñānāsaṃjñāyatanasamāpattaye yathāyogaṃ sapta manaskārā
veditavyāḥ|

audārikalakṣaṇaṃ punaḥ sarvvāsvadharimāsu bhūmiṣu yāvadākiṃcanyāyatanāt samāsena dvividhaṃ veditavyaṃ|
duḥkhataraṃ vihāvito(ritā) cādharmū(dhobhū) mīnāmapraśāntavihāritā ca| alpāyuṣkatarā
ca| ityetad dvividhamaudārikalakṣaṇaṃ| ṣaḍbhirvastubhiryathāyogaṃ paryeṣate| yasyā yasyā
bhūmervairāgyaṃ karttukāmo bhavatyupariṣṭācca yathāyogaṃ śāntalakṣaṇaṃ| yāvatprayoganiṣṭhāphalānmanaskārāttatra
viviktaṃ kāmairiti|

dvividhāḥ kāmāḥ kleśakāmā vastukāmāśca[|] kāmavitarko[']pi dvividhaḥ| saṃprayogaviveka ālambanavivekaśca
[|] viviktaṃ pāpakairakuśalairdharmairiti| upakleśāḥ kāmahetukā akuśalā dharmāstadyathā
kāyaduścaritaṃ, vāgduścaritaṃ, manoduścaritaṃ| daṇḍādānaṃ śastrādānaṃ| kalahabhaṇḍanavigrahavivādaśāṭhyavañcananikṛtimṛṣāvādāḥ
sambhavanti| teṣāmprahāṇādviviktaṃ pāpakairakuśalairdharmairavitarkavicāreṣvadoṣadarśanātsvabhūmikairvitarkavicāraiḥ
kāmaprātipakṣikaiḥ
kuśalaiḥ [|] savitarkaṃ savicāraṃ prayoganiṣṭho manaskāraḥ kāmavivekaṃ (kaḥ) tasyānantaramutpannaṃ(nnaḥ)|
taddhetukaṃ (kas) tatpratyayaṃ (yas) tenāha vivekajamīpsitābhilaṣitārthasaṃprāptaḥ,
prītau vā doṣadarśanāt| sarvadauṣṭhulyāpagamācca vipulapraśrabdhi cittakāyakarmaṇyatayā
prītisukhamanupūrvveṇa gaṇayataḥ| tatprathamataśca kāmadhātūccalitāt prathamaṃ
samyagālambanopanidhyānādekāgrasmṛtyupanibandhāddhyānaṃ prayoganiṣṭhāphalatvādupasampadya|
uttaratra ca bhāvanābahulīkāraniṣpādanāt [|] nikāmalābhī, akṛcchralābhī, akisara(akṛtsna?)
lābhī, tathā dhyānasamāpattyā rātrimatināmayati| divasamapi yāvadākāṃkṣamāṇaḥ saptarā triṃdivasāni
tenāha viharatīti| savitarkasavicāraviviktebhyaścittamvyāvartayitvā (ttaṃ vyāvartya)
avitarkā[']vicārasamādhinimitteṣūpanibadhnāti| vyagracāriṇa ālambanādvivecya avyagracāriṇyālambane
ekadharmatayā śāntaṃ prasannaṃ cittaṃ pravarttate| vyavasthāpayati| tenāha
vitarkavicārāṇāṃ vyupaśamādadhyātmasaṃprasādanātsabhāvanābhyāsāttasyaivā[']vitarkā[']vicārasya
samādheḥ, vitarkavicārasya samādheḥ, sa[c]chidrasāntarāmavasthāmatikramya niśchidranirantarāmavasthāṃ
prāpnoti| tenāha cetasa ekotībhāvāt sarvveṇa sarvvaṃ vitarkavicāraprahāṇādavitarkamavicāraṃ
prayoganiṣṭho manaskāraḥ samādhistasyānantaraṃ taddhetukaṃ taṃtpra(kastatpra)tyayamutpa(yautpa)dyata
iti| tenāha samādhijaṃ īpsitā[']ninditārthaprāpteḥ prītau vā
doṣadarśanāt| sa saṃpraharṣagataṃ daurmanasyagataṃ vitarkavicāraprathamadhyānakleśapakṣasarvadauṣṭhulyāpagamāttatprātipakṣikapraśrabdhicittakāyakarmaṇyatāsuravānugatvāt|
prītisukhamanupūrvveṇa
gaṇayato dvitīyaṃ bhavatyevaṃ sarvvaṃ pūrvvavad veditavyam|

prītinimitteṣu doṣaṃ paśyati| tenāha prītervirāgāt[|] tasmiṃśca samaye dvividho[']sya cittakṣobhakaraḥ
apakṣālo[']dhigato bhavati| niḥprītike tṛtīyadhyāne cittaṃ pradadhataḥ| dvitīye
ca dhyāne vitarkavicārāḥ, etarhi ca prītiḥ, tenāha upekṣako viharati| etau hi dvau dharmau
cittasaṃkṣobhakarau| nirantarāyā upekṣāyā vighnakārakau| tatra prathame dhyāne vitarkavicārā
bhavanti| yena nirantaropekṣā na pravarttate| dvitīye dhyāne prītirbhavati| yenātrāpi
nirantaropekṣā na pravarttate| tenāyaṃ dhyāyī prathamadvitīyeṣu(yayoḥ) dhyāneṣu(nayoḥ) nāsti,
tena tṛtīye dhyāne upekṣako viharatītyucyate| sa upekṣakassanstathā(ssaṃstathā) tathopasthitasmṛtirviharati|
yathā yathā te prītisahagatāḥ saṃjñāmanasikārāḥ samudācaranti| sa
cetpunarabhāvitatvāt tṛtīyasya dhyānasya smṛtisaṃpramoṣātkadācitkarhicit citte prītisahagatāḥ
saṃjñāmanasikārāḥ samudācaranti| tāṃ(tān) laghu laghveva prajñayā pratividhyati| samyageva
prajānāti| utpannotpannāṃśca nādhivāsayati| prajahāti vinodayati| vyantīkaroti, cittamadhyupekṣate|
tenāha smṛtaḥ saṃprajānā[na]iti| tasya tasminsamaye evamupekṣakasya viharatā
smṛtasya saṃprajanya syāsevanānvayādbahulīkārānvayātprītisahagataṃ prahīyate| taccittauddhatyakaraṃ,
niḥprītikaṃ, śāntaṃ, praśāntaṃ cetasi veditamutpadyate| prītiprātidvandvyena
tasmin samaye rūpakāyena, manaḥkāyena vedita sukhaṃ ca praśrabdhisukhaṃ pratisamvedayate|
tṛtīyācca dhyānāt| adhastadrūpaṃ sukhaṃ nāsti nāpi nirantarā upekṣā tṛtīyā[d]dhyānādūrdhvaṃ
yadapyupekṣopalabhyate| na tu sukhaṃ| tatrādhaḥ sukhopekṣābhāvādūrdhvaṃ ca sukhābhāvāt|
idaṃ tadāyatanaṃ yaduta tṛtīyaṃ dhyānaṃ yattadāryā ācakṣate| yatpratilambhavihāriṇaṃ pudgalamadhikṛtya
smṛtimāṃ(mān) sukhavihārī tṛtīyaṃ dhyānamupasaṃpadya viharatīti āryāḥ punaḥ vṛddhāśca
vṛddhaśrāvakāśca|

tatrātulyajātīyatvāt| pratipakṣasya sukhasya prahāṇapratipakṣānākhyātaḥ (kṣo'nākhyātaḥ)| yadeva
tatpratipakṣakṛtaṃ sukhaprahāṇaṃ tadevākhyātaṃ| kaḥ punarasau pratipakṣaḥ| yadutopekṣā
smṛtisamprajanyañca| tasya ca niṣevaṇābhyāsāttṛtīyadhyānāccalito yatra tṛtīyadhyānabhūmisukhaṃ
tatprajahāti| tenāha| sukhasya ca prahāṇātpūrvvameva ca saumanasyadaurmanasyayorasta
(ṅ)gamāt| tatra caturthadhyānasamāpattikāle tasmin samaye sa dhyāyī sukhaduḥkhavyatikramamanuprāpnoti|
tena yaś(c)ca pūrvaprahīṇaṃ, yaścai(ccai)tarhi prahīyate| tasya saṃkalanaṃ kurvvannevamāha|
sukhasya ca prahāṇāt(d), duḥkhasya ca prahāṇāt, pūrvvameva ca saumanasyadaurmanasyayorasta[ṅ]gamāt|
tanna caturthadhyānasamāpattikāle sukhasya ca prahāṇāaddvitīyadhyānasamāpattikāle
duḥkhasya, tṛtīyadhyānasamāpattikāle saumanasyasyā[']staṅgamāt, prathamadhyānasamāpattikāle
daurmanasyasya, asti tāvatsukhaduḥkhasya(yoḥ) prahāṇādaduḥkhāsukhaivāsya
vedanā, na viśiṣṭā bhavati| tenāha| aduḥkhāsukhā tasmin samaye prathamaṃ dhyānamupādāya
sarvve adhobhūmikāḥ apakṣālāḥ prahīṇā bhavanti| tadyathā vitarkavicārāḥ, prītirāśvāsapraśvāsāḥ|
teṣāṃ ca prahāṇādyā tatropekṣā| smṛtiśca sā pariśuddhā bhavati| paryavadātā, yenāsya
etaccittaṃ caturthadhyānasamāpannasyāniṃjyaṃ santiṣṭhate| sarvveñjitāyatanaṃ| tenāha| upekṣāsmṛtipariśuddhamiti
[|] tatra caturthamiti pūrvavad veditavyam|| yathāpramāṇādiṣu sthāneṣu||

tatrākāśādhimokṣasya varṇṇasaṃjñā nīlapītalohitāvadātādipratisaṃyuktatāmasātāmasātayā nirvirāgatayā
ca samatikrānto bhavati| tenāha| rūpa saṃjñānāṃ samatikramādanābhāsagamanahetoryā
anekavidhā bahunānāprakārā varṇṇapracayahetukā āvaraṇasaṃjñā sā (yā) sā vigatā bhavati| tenāha|
pratighasaṃjñānāmasta[ṅ]gamāt, tāsāmvā punarvigamahetoryā aupacayikīsaṃjñāsteṣvavaśiṣṭeṣu
viśiṣṭeṣu saṃghāteṣu pravṛttāstadyathā bhojanapānavastrālaṃkāragṛhodyānavanasenāparvvatādisaṃjñā[ḥ]|
teṣu sarvveṇa sarvvamābhogo [']pyasya na pravartate| tenāha| nānātvasaṃjñānāmamanasikārāt|
sa evaṃ rūpapratighanānātvasaṃjñā bhāvayitvā anantākāreṇā['']kāśādhimukto
bhavati| tenāha| anantamākāśama(śaṃsa) sāmantakamatikramya prayoganiṣṭhānmanasikārāduccaprayoganiṣṭhāphalaṃ
maulaṃ samāpadyate| tenāha| ākāśānantyāyatanamupasampadya viharati| tasya
yāvanmaulaṃ na samāpadyate| tasyākāśamālambanaṃ samāpannasya punastacca tadanye ca skandhāḥ
svabhūmikāḥ sāmantake punaradhobhūmikā api skandhāḥ|

samayena vijñānenānantamākāśamadhimucyate| tadeva vijñānamanantākārā['']kāśādhimokṣikaṃ| vijñānānantyāyatanaṃ
samāpattukāmaḥ| ākāśānantyāyatanasaṃjñāṃ vyāvartya| tadeva vijñānamanantākāreṇādhimucyate|
sasāmantake maulamākāśānantyāyatanaṃ samatikramyate| tenāha| sarvaśa ākāśānantyāyatanaṃ
samatikramyānantaṃ vijñānamiti| sa vijñānānantyāyatanamiti sāmantakaṃ samatikramya
yāvatprayoganiṣṭhānmanasikarānmaulaprayoganiṣṭhāphalaṃ samāpadyate| tenāha| vijñānānantyāyatanamupasampadya
viharatīti|

sa vijñānānantyāyatanāduccalito vijñānāt pareṇā['']lambanaṃ samanveṣamāṇo na punarlabhate (|)
kiñcana pratisaṃyuktaṃ rūpi vā, arūpi vā [|] sa tadālambanamalabhamānaḥ sasāmāntakamaulaṃ
vijñānānantyāyatanaṃ [sa]matikramya nāsti kiñcidanyadā lambanamadhimucyate| so[a]kiñcanasaṃjñādhimukta
eva bhavati| sa tasya saṃjñādhimokṣasya bahulīkārānvayādākiṃcanyāyatanasāmantakaṃ
samatikramya yāvatprayoganiṣṭhā(n)manasikārānmaulaṃ prayoganiṣṭhāphale samāpadyate|
tenāha| sarvaśo vijñānānantyāyatanaṃ samatikramya nāsti kiñcidityākiñcanyāyatanamupasaṃspṛśya
(-sampadya) viharatīti|

tenāha| saṃjñī yadutā ['']kiñcanyāyatanāduccalitaḥ| ākiñcanyasaṃjñāyāmaudārikasaṃjñī ādīnavasaṃjñī
ākiñcanyāyatanasaṃjñāṃ vyāvarttayati| tena pūrvamākiñcanyāyatanasamāpattikāle [a] kiñcanasaṃjñāsamatikrāntā,
etarhyakiṃcanasaṃjñā samatikrāntā bhavati| tenāha saṃjñī yaduta
kiñcanasaṃjñāyā vā, akiñcana saṃjñāyā vā, akiñcanasaṃjñā vā, na ca punaḥ sarvveṇa sarvvaṃ
sāsya saṃjñā niruddhā bhavati| tadyathā āsaṃjñi [ke]vā, nirodhasamāpattau vā, nānyatra sūkṣmā
sā saṃjñā nimittālambane pravartate| naiva saṃjñā nāsaṃjñā [|] evaṃ tadāyatanādhimuktaḥ
sasāmantakamaulamākiñcanyāyatanaṃ samatikramya naiva saṃjñānāsaṃjñāyatanasāmantakasya yā
vatprayoganiṣṭhānmanasikārāt prayoganiṣṭhāphalaṃ maulaṃ samāpadyate| tenāha| sarvaśa ākiñcanyāyatana[ṃ]
samatikramya naiva saṃjñānāsaṃjñāyatanamupasampadya viharatīti||

tatra dhyānasamāpattikāle adho rasātalapraveśavat| kāyasaṃprakhyānaliṃgaṃ| ārūpyasamāpattikāle
ākāśātpatanavat| tatra śamathākālenādhyupekṣaṇātsamyakprayogaḥ| tatra dve acittike samāpattī
asaṃjñā(jñi) samāpattirnirodhasamāpattiśca| tatrāsaṃjñāsamāpatti [ṃ] saṃjñāvimukhena
manaskāreṇa pṛthagjana eva samāpadyate, nirodhasamāpattiṃ punarārya eva|

tatra dvābhyāṃ manaskārābhyāmanayoḥ samāpattyoḥ samāpattipraveśo bhavati| tadyathā saṃjñāvimukhena
manaskāreṇāsaṃjñā (jñi)samāpatteḥ, naivasaṃjñānāsaṃjñoccalitenālambanasanniruddhena
ca manaskāreṇa nirodhasamāpatteḥ [|] tatra saṃjñārogaḥ, saṃjñāgaṇḍaḥ, saṃjñāśalyaḥ (maṃ),
etacchāntametatpraṇītaṃ yadutāsaṃjñikamiti| saṃjñāvimukhaṃ manaskāraṃ parigṛhyotpannotpannāmasaṃjñāsmṛtyamanasikārānu
(ramanu) careti (rati) [|] tasya bhāvanānvayātprayogamārge sacittikāvasthā
bhavati| samanaskārasamāpannasya ca punaścittaṃ na pravartata iti| sa evaṃ niḥsaraṇasaṃjñā
pūrvvakeṇa manaskāreṇa śubhakṛtyavītarāgasya, bṛhatphalebhyo vītarāgasya, cittacaitasikānāṃ
dharmāṇāṃ nirodha iyamucyate [a]saṃjña (jñi)samāpattiḥ| evaṃ ca punarasyāḥ
prāptirbhavati||

tatra naiva saṃjñānāsaṃjñāyatanalābhī āryaḥ pareṇa śāntena vihāreṇa viharttukāmaḥ naiva saṃjñānāsaṃjñāyatanāccittamuccā
layati| taccittamuccalitamālambanaṃ na labhate| alabhamānaṃ nirudhyate|
na pravarttata iti| ya evamākiñcanyāyatanavītarāgasya śaikṣasyārhato vā vihārasaṃjñāpūrvakeṇa
manaskāreṇa cittacaitasikānāṃ dharmāṇāṃ nirodha iyamucyate nirodhasamāpattirevaṃ
ca punarasyāḥ prāptirbhavati||

tatra dhyānasanniśrayeṇa paṃcānāmabhijñānāmabhinirhāro bhavati| kathaṃ ca punarbhavati| yathāpi
taddhyāyī lābhī bhavati| pariśuddhasya dhyānasya [|] sa tatpariśuddhaṃ dhyānaṃ niśritya
yo[a]nenābhijñādhipataye(pateyo) dharma[ḥ] śruto bhavatyudgṛhītaḥ, paryavāptaḥ, yaduta ṛddhiviṣayamvārabhya,
pūrvvenivāsadivyaśrotracyutyupapādacetaḥ paryāyamvā tameva manasi kurvan
samāhitabhūmikena manaskāreṇārthapratisaṃvedī ca bhavati| dharmapratisaṃvedī ca| tasyārthapratisaṃvedino
dharma(ḥ)pratisaṃvedinastathāstathā (stathā tathā) cittānyabhisaṃskurvato
bahulīkārānvayād bhavati| sa kālo bhavati samayo yadasya bhāja(va) nāphalāḥ (ḥ) paṃcābhijñā
utpadyante||

api ca tasyā(sa tathā)rtha pratisaṃvedī, dharmapratisaṃvedī sarvābhijñānirhārāya dvādaśasaṃjñā
bhāvayati| tadyathā laghu saṃjñā [ṃ]| mṛdusaṃjñā[ṃ]| ākāśadhātusaṃjñāṃ| kāyacittasama[va]dhānasaṃjñāmadhimuktisaṃjñāṃ,
pūrvānubhūtacaryānukramānusmṛtisaṃjñāṃ nānāprakāraśabdasannipātanirghoṣasaṃjñāmavadātarūpanimittasaṃjñāṃ,
kleśakṛtarūpavikārasaṃjñā[ma]dhimokṣasaṃjñāmamibhvāyatanasaṃjñāṃ
kṛtsnāyatanasaṃjñāñca|

tatra laghusaṃjñāyāṃ laghukamātmānamadhimucyate| tadyathā tūlapindhurvvā, karpāsapindhurvvā
[|] vāyumaṇḍalake vā sa tathā [a]dhimucyamānaḥ tatra prerayatyādhimokṣikeṇaiva manaskāreṇa
[|] tadyathā mañcātpīṭhānmañce| evaṃ mañcāt tṛṇasaṃstarakānmañce| tatra mṛdusaṃjñā| mṛdukaṃ
kāyamadhimucyate| tadyathā kauśayamvā, kaccamvā, padgamvā, [|] itīyaṃ mṛdusaṃjñāyā laghusaṃjñāyā
[ḥ]poṣikā, anugrāhikā [ya]yā anugṛhyamāṇā laghusaṃjñā pṛthuvṛddhivaikalyatāṃ (vipulatāṃ)
gacchati| tatrākāśadhātusaṃjñā yayā saṃjñayā laghutāṃ ca mṛdutāṃ cātmano[']dhimucyate|
sa cet kvacid gantukāmo bhavati| tatra yadantarālaṃ vivandhacaraṃ rūpigataṃ gamanāya
tadākāśamadhimucyate [|] ādhimokṣikaṃ (kena) ca manaskāreṇa| tatra cittakāyasamavadhānasaṃjñā
yayā cittamvā kāye samavadadhāti| kāyamvā citte, yenāsya kāyo laghutaraśca bhavati, mṛdutaraśca,
karmaṇyataraśca, prabhāsvarataraśca [|] cittānvayaścitta pratibandhaścittaṃ niśritya
varttate| tatrādhimokṣikasaṃjñā yayā saṃjñayā bhū(dū)ragamāsanne[a]dhimucyate, āsannaṃ
dūre, aṇu sthūlaṃ, sthūlamaṇu, pṛthivī āpaḥ, āpaḥ pṛthivī evamekaikena mahābhūtenā[']nyo[']nyaṃ
karaṇīyaṃ| vistareṇa tathānirmitaṃ cādhimucyate, rūpanirmitaṃ vā, śabdanirmitaṃ
vā[|]

ityābhiḥ pañcasaṃjñābhiḥ bhāvanāyā pariniṣpannābhiranekavidhamṛddhiṣayaṃ pratyanubhavatyeko
bhūtvā bahudhātmānamupadarśayati| yadutādhimokṣikayā nairmāṇikayā(kyā)saṃjñayā tatra bahudhā
punarātmānamupadarśayancai(yaṃścai)kī bhavati| yaduta nirmāṇāntardhāyikayā [a]dhimuktisaṃjñayā
tiraḥkuḍyaṃ, tiraḥprākāramasajjamānena kāyena gacchati| yena gacchati| (yena gacchati)|
pṛthivyāmunmajjanimajjanaṃ karoti| tadyathodake, udake bhidyamānena srātasā gacchati|
tadyathā pṛthivyāmākāśe paryaṅkenākrāmati| tadyathā pakṣī śakuni[ḥ], imau vā sūryācandramasāvevaṃ
mahardhikau mahānubhāvau pāṇinā āmārṣṭi| parāmārṣṭi| yāvadbrahmalokātkāyena vaśe
varttayati| laghumṛdvākāśadhātucittakāyasamavadhānasaṃjñayā parigṛhītayā adhimuktisaṃjñayā
sarvametatkaroti| yathāyogamveditavyaṃ| tatra dvividhābrahmalokasya kāyena vaśe vartanā,
gamanena ca (|) vaśe varttayati| yathaivādhimuktyā vā, brahmalokādadhaścartukāmatā bhūtānāṃ
tadekatyasya copādāyarūpasya [|]

tatra pūrvānubhūtacaritānukramānusmṛtisaṃjñā yayā kumārakabhāvamupādāya yatrāsya smṛtiḥ pravarttate|
na vyāhanyate| yatrārya gato bhavati, sthito, niṣaṇṇuḥ(ṇṇaḥ), śayito vistareṇa sarvvāṃ
pūrvānubhūtāṃ caryāmaudāraudārikaudārikatayā anuparivāṭikayā avyutkramanti(nte)| kayā
samanusmaransaṃjānāti| tasyā bhāvanānvayād bhāvanāphalamanekavidhaṃ pūrvvenivāsaṃ samanusmarati
yāvatsansā(saṃsā) raṃ soddeśaṃ vistareṇa [|] tatra nānāprakāraśabdasannipātanirghoṣasaṃjñā
[|] yasmin grāme vā, nigame vā śreṇyāmvā, pūge vā, parṣadi vā, āyataviśāle vā gṛhe,
avavarake vā, nānāprakārasya janakāyasya sanniṣaṇṇasya sannipatitasya yo vyatimiśro, vicitro,
nirghoṣo niścarita| yaḥ kalakalaśabda ityucyate| mahatyā vā nadyā vaha[n] tyā nirghoṣaḥ,
tatra nimittamudgṛhya yā saṃjñābhāvanā yayā samāhitabhūmikena manasikāreṇāryā[']nāryeṣu
śabdeṣu, divyamānuṣyakeṣu, dūrāntikeṣvābhogaṃ vārayati| tasyāsya bahulīkārānvayād bhāvanāphalaṃ
divyaṃ śrotraṃ pratilabhate| yena divyamānuṣyakāṃ [kān]śabdāṃ (bdān)śṛṇoti| ye[']pi
dūre, ye['] pyantike [|] tatrāvabhāsarūpanimittasaṃjñā [|] pūrvvavadālokanimittamudgṛhya
tadeva nimittaṃ manasi karoti| iyamavabhāsarūpa nimittasaṃjñā [|] tasyā bhāvanānvayād bhāvanāphalaṃ
cyutyupapādajñānaṃ pratilabhate| yena divyena cakṣuṣā viśuddhena vistareṇa yāvatkāyasya
bhedātsvargatau svargaloke deveṣūpapadyante(te)| tatra kleśakṛtarūpavikārasaṃjñā|
yayā raktadviṣṭamūḍhānāṃ krodhopanāhapra [yu] ktaparidāhāhrīkyānapatrāpyakleśopakleśaparyavanaddhacittānāṃ
sattvānāṃ rūpāvasthāmupalakṣayati| pari[c]chinatti [|] evaṃ rūpāraktasya
rūpāvasthā bhavati| rūpavikṛtiḥ| tadyathā uddhatendriyatā, smitamukhatā [|] evaṃ rūpā dviṣṭasya
rūpāvasthā bhavati| rūpavikṛtiḥ| tadyathā mukhavivarṇatā sagadgadasvaratā| kṛtabhṛkuṭitā|
evaṃrūpā mūḍhasya paryavasthā bhavati| rūpavikṛtiḥ| tadyathā mūkatā arthanidhyaptāvapratipadyanatā
(danatā) prākṛtā[']prākṛtā vā vāgvyāhāratā [|] ityebhirākārairevaṃ bhāgīyairyāvadāhrīkyānapatrāpyaparyavasthitasya
yā rūpāvasthā bhavati| rūpavikṛtiḥ| tato nimittamudgṛhya
manasi karoti| tadyathā bahulīkārānvayād bhāvanāphalaṃ cetaḥparyāyajñānamutpadyate|
yena parasattvānāṃ parapudgalānāṃ vitarkitaṃ vicāritaṃ mano manasā yathābhūtaṃ prajānāti|

tatra vimokṣābhibhvāyatana-kṛtsnāyatanasaṃjñābhāvanā pūrvvavadveditavyā| tadyathā samāhitāyāṃ
bhūmau| yayā bhāvanayā āryāmṛddhimabhinirharati| vastupariṇāminī[ṃ]nairmāṇikīmādhimokṣikīṃ|
tadyathā araṇā praṇidhijñānaṃ| catasraḥ pratisamvidaḥ tadyathā dharmapratisaṃvidartha
pratisaṃvinniruktipratisamvitpratibhānapratisamvit [|]

tatrāryāyāścānāryāyā ṛddherayaṃ viśeṣaḥ| āryayā ṛddhyā yadyadeva vastu pariṇāmayati| yadyadeva
nimittaṃ nirmiṇoti| tattathaiva bhavati| nānyathā| sarvveṇa tena kāryaṃ śakyate kartum|
anāryayā na punarna tathaiva bhavatyapi tu| māyākārakasyaiva saṃdarśana mātrakaṃ khyāti|
evamābhirdvādaśabhiḥ saṃjñābhirbahulīkārānvayādyathāyogaṃ sa pañcānāmabhijñānāmāryāṇāṃ ca
guṇānāmapṛthagjanasandhāraṇānāṃ yathāyogamabhinirhāro veditavyaḥ|

tatra prathame dhyāne mṛdumadhyādhimātraparibhāvitena yathāyogaṃ brahmakāyikānāṃ, brahmapurohitānāṃ,
mahābrahmaṇāṃ devānāṃ sabhāgatāyāmupasampadyate [|] dvitīye dhyāne mṛdumadhyādhimātrabhāvite
yathāyogaṃ parīttānāmābhāsvarāṇāṃ ca devānāṃ sabhāgatāyāmupasaṃpadyate| tṛtīye
dhyāne mṛdumadhyādhimātrabhāvite yathāyogaṃ parīttaśubhānāṃ, sapramāṇaśubhānāṃ, śubhakṛtyānāṃ
ca devānāṃ sabhāgatāyāmupasaṃpadyate| caturthe dhyāne mṛdumadhyādhimātrabhāvite yathāyogamanabhrakānāṃ,
puṇyaprasavānāṃ, bṛhatphalānāṃ ca devānāṃ sabhāgatāyāmupasampadyate| sa
cetpunaranāgāmī anāsraveṇa dhyānena caturthena sāsravaṃ, vyavakīrṇṇaṃ bhāvayati| tasmiṃ(smin)mṛdumadhyādhimātrādhimātratarādhimātratamabhāvite
yathāyogaṃ pañcānāṃ śuddhāvāsānāṃ devānāṃ
sa(ha)bhāgatāyāmupasampadyate| tadyathā adahe (hre)ṣvatāpeṣu, sudarśaneṣu, akaniṣṭheṣu[|]
ākāśavijñānākiñcanya-naivasaṃjñānāsaṃjñāyatane mṛdumadhyādhimātrabhāvite ākāśavijñānākiñcanyanavasaṃjñānāsaṃjñāyatanopagānāṃ
devānāṃ sabhāgatāyāmupasampadyate [|] arūpiṇaśca
devāstasmātteṣāṃ sthānāntarakṛto bhedo nāsti, vihārakṛtastu viśeṣo bhavati| asaṃjñisamāpattyāṃ
bhāvitāyāmasaṃjñisattvānāṃ devānāṃ sabhāgatāyāmupasampadyate|

tatra katamāni vītarāgasya liṃgāni| āha| sthirakāyakarmānto bhavatyacalendriyaḥ [|] na cāsyeryāpatha
āśu paryādīyate| ekenāpīryāpathena ciraṃ kālamatināmayatyaparitasyamānaḥ| na tāśu(su)īryāntaraṃ
spṛhayati| mandabhāṇī ca bhavati, praśāntabhāṇī ca[|]na saṃgaṇikārāmo, na saṃsargārāmo,
dhīrā cāsya vāg(k)pravartate| cakṣuṣā rūpāṇi dṛṣṭvā rūpapratisamvedī bhavati|
na rūparāgapratisamvedī| evaṃ śabdagandharasaspraṣṭavyapratisaṃvedī bhavati| no tu yāvatspraṣṭavyarāgapratisaṃvedī|
viśāradaśca bhavati| gambhīrabuddhirvipulapraśrabdhicittakāyopagūḍhaḥ||
anabhidhyāluravikṣobhyaḥ| kṣamāvānna cāsya kāmavitarkādayaḥ pāpakāścittaṃ kṣobhayanti|
ityevaṃ bhāgīyāni vītarāgaliṃgāni veditavyānītyayaṃ tāvat laukikamārgagamanasya vibhāgaḥ||

atha lokottareṇa mārgeṇa gantukāmo bhavati tasya catvāryāryasatyānyārabhya sapta manaskārā anupūrvveṇotpadyante|
lakṣaṇapratisaṃvedī[di]manaskārādayaḥ prayoganiṣṭhāphalaparyavasānā yāvadarhattvaprāpteḥ|
tatra caturṇṇāmāryasatyānāṃ soddeśavibhaṃgānāṃ śramaṇenodgṛhītayogācāraḥ|
subhāvitamanaskāro vā, mauladhyānārūpyalābhī vā, caturbhirākārairduḥkhasatyasya lakṣaṇaṃ
pratisaṃvedayate| tadyathā'nityākāreṇa, duḥkhākāreṇa, anātmākāreṇa ca| caturbhirākāraiḥ
samudayasatyasya tadyathā hetutaḥ, samudayataḥ, prabhavataḥ, pratyayataśca [|] caturbhirākārairnirodhasatyasya
lakṣaṇaṃ pratisamvedayate| tadyathā nirodhataḥ, śāntataḥ, praṇītato,
niḥsaraṇataśca[|]caturbhirākārairmārgasatyasya lakṣaṇaṃ pratisamvedayate| tadyathā mārgato,
nyāyataḥ pratipattito, nairyāṇikataśca| so[']sya bhavati lakṣaṇapratisaṃvedī manaskāraḥ||

tatra daśabhirākārairduḥkhasatyaṃ parīkṣamāṇaścatura ākārānanupraviśati| katamairdaśabhistadyathā|
vipariṇāmākāreṇa, avināśākāreṇa, viyogākāreṇa, sannihitā [|] kāreṇa, dharmatākāreṇa|
saṃyojanabandhanākāreṇa, aniṣṭākāreṇa, ayogakṣemākāreṇa, anupa(kāreṇa)lambhākāreṇa, asvātantrākāreṇa
ca| etānpunardaśākārān upapattisādhanayuktyā upaparīkṣate|

tatrāgamastāvadyathoktaṃ bhagavatā sarvasaṃskārā anityāḥ [|] te punaḥ saṃskārāḥ samāsataḥ sattvalokaśca
bhājanalokaśca|| uktañca bhagavatā sattvalokamadhikṛtya, paśyāmyahaṃ, bhikṣavo,
divyena cakṣuṣā viśuddhenātikrāntamānuṣyakeṇa satvāṃścyavamānāṃścotpadyamānāṃśca vistareṇa
yāvat kāsasya bhedātsugatau svargaloke deveṣūpapadyante| ityanena tāvatparyāyeṇa ityanena
tāvatparyāyeṇa bhagavatā cakṣuṣmatā pratyakṣadarśinā sattvalokasyānityatā vyākhyātā| uktaṃcabhagavatā,
bhavati, bhikṣavaḥ, sa samayo yaddīrghasyādhvano[']tyayādanupūrvveṇa yāvatsaptānāṃ
sūryāṇāṃ loke prādurbhāvo bhavati| tadyathā saptasūryopame sūgre(tre)yāvadasyāḥ khalu
mahāpṛthivyāḥ sumerośca parvvata rājasya| yāvacca brahmalokād bhājanalokasya dagdhasya
dhmātasya maṣirapi na prajñāyate| chāyikāvaśiṣṭamapi na prajñāyate[|] anena paryāyeṇa bhagavatā
bhājanalaukika (loka)sthānityatā ākhyātā'yaṃ(temaṃ) tāvadāptāgamaṃ niśrityāyaṃ yogī
śraddhādhipateyaṃ sarvasaṃskārānityatāyāṃ niścayaṃ pratilabhate||

sa evaṃ niścayaṃ pratilabhya, śraddhādhipatyena punaḥ punaḥ pratyakṣatāmapi, parokṣatāmaparapratyayāṃ
(yatāṃ) cānityatā(yāṃ) samanveṣate| kathañca punaḥ samanveṣate| āha| dvividhaṃ vastu
vyavasthāpayati| āha| ādhyātmikambāhyaṃ ca| tatrādhyātmikamvastu yatṣaḍāyatanaṃ, bāhyamvastu
(sa evaṃ niścayaṃ pratilabhya śraddhādhipatyena punaḥ punaḥ pratyavekṣatāmaviparokṣatāmaparapratyayatā
(ṃ)cānityatāṃ(yāṃ) samanveṣate| āha| dvividhaṃ vastu vyavasthāpayati|
ādhyātmikambāhyañca| tatrādhyātmikamvastu yatṣaḍāyatanaṃ bāhyamvastu) ṣoḍaśavidhaṃ| tadyathā
pṛthivīvastu [tadyathā] grāmanigamagṛhāpaṇādayaḥ| ārāmavastu tadyathā tṛṇauṣadhivanaspatayaḥ|
parvvatavastu tadyathā citrāḥ parvvatasanniveśāḥ| utsasara(sa)staḍāganadīprasravaṇavastu[|]
kṣetravastu kośasannidhivastrālaṃkāranṛttagītavāditagandhamālyavilepanamāṇḍopaskāralokāstrīpuruṣapāricaryāvastūni
ca tānyetāni bhavanti| ṣoḍaśavastūni [|]

sa evamādhyātmika[ṃ] bāhyaṃ vastu vyavasthāpayitvā (vyāvasthāpya) [ā]dhyātmikasya tāvadvastunaḥ
pratyakṣādhipateyena manaskāreṇa viparimāṇā(ṇāmā)kāreṇa vipariṇāmānityatāṃ samanveṣate|
tatra[pañcada]śavidha ādhyātmikasya vastuno vipariṇāmaḥ| aṣṭau vipariṇāmakaraṇāni|

tatra katamaḥ [pañcada]śavidho vipariṇāmaḥ| ādhyātmikasya vastunastadyathā-avasthākṛto, varṇṇakṛtaḥ,
saṃsthānakṛtaḥ, sampattivipattikṛtaḥ| aṃgasākalyavaikalyakṛtaḥ, [pariśramakṛtaḥ],
paropakramakṛtaḥ, [śītoṣṇakṛtaḥ]| īryāpathakṛtaḥ, [svayaṃkṛtaḥ], saṃkleśakṛto(taḥ), [kṛṣikṛtaḥ],
maraṇakṛto, vinīlakādi kṛtaḥ, sarvveṇa sarvvamasaṃprakhyānaparikṣayakṛto vipariṇāmaḥ|

tatrāṣṭau vipariṇāmakāraṇāni| katamāni [|] āha| tadyathā kālaparivāsaḥ, paropakrama upabhogaḥ,
ṛtuvipariṇāmaḥ, agnidāhaḥ, udakakledaḥ, vāyuśoṣaḥ, pratyayāntarasaṃgatiśceti||

tatra kālaparivāso nāma yeṣāṃ bhāvānāṃ rūpiṇāṃ svasthāne[']pyupanyastakānāṃ kālāntareṇa jarjarato
palabhyate| jīrṇṇatā rūpavikṛtiḥ||

tatra paropakramo nāma yathāpi tat paro vividhāni rūpāṇi vividhaiḥ praharaṇaiḥ vividhairupakramaviśeṣaiḥ
vicitrāṃ vikṛtimāpādayati|

tatropabhogo nāma yathāpi tatpratisvāmino vividhaṃ rūpamupabhuṃjānā upabhogavidhipatitvā (gamadhipatiṃ
kṛtvā vi) kṛtimāpādayanti|

tatra ṛtuvipariṇāmo nāma tadyathā hemante tṛṇauṣadhivanaspatīnāṃ pāṇḍutvaṃ, śīrṇṇatvaṃ prajāyate|
grīṣmavarṣāsu punaḥ saṃpūrṇṇatvaṃ, haritatā ca| tathā phalasamṛddhiḥ, puṣpasamṛddhiḥ,
patrasamṛddhiḥ, vipattiśca teṣāmeva [|]

tatrāgnidāho nāma yathāpi tadagnirmukto grāmanigamarāṣṭrarājadhānīrdahan paraiti|

tatrodakakledo nāma tathāpi tanmahān udakaskandhaḥ samudāgato (grāmanigamarājarāṣṭradhānīṃ dahan
paraiti| tatrodakakledo nāma tathāpi tanmahānudakaskandhaḥ samudāgato) grāmanigamarājarāṣṭradhānī[ḥ]
plāvayan paraiti||

tatra vāyuśoṣo nāma tathāpi tanmahatā vāyuskandhenārdrāḥ pṛthivīpradeśā laghu laghveva śuṣyanti|
tathārdrāṇi vastūnyārdrāḥ sasyajātayaḥ|

pratyayāntarasamudgamo nāma tadyathā sukhavedanīyaṃ sparśaṃ pratītya sukhāṃ vedanāṃ vedayamānasya
sukhavedanīya(ḥ)sparśasamudgamaḥ| [evaṃ duḥkhāṃ vedanāṃ vedayamānasya su(duḥ)kha vedanīya(ḥ)
sparśasamudgamaḥ] aduḥkhāsukhāṃ vedanāṃ vedayamānasyā[']sukhavedanīyasya vā[']duḥkhavedanīyasya
vā sparśasya samudgamaḥ| tathā raktasya pratighanimittasamudgamaḥ yasya samudgamādrāgaparyavasthānaṃ
ca vigacchati| pratighaparyavasthānaṃ cotpadyate (|) evaṃ dviṣṭasya
mūḍhasya visabhāgaḥ| kleśotpattinimittaḥ samudgamo veditavyaḥ| tadyathā cakṣurvijñāne
saṃmukhī bhūte śabdaviṣayasamudgamaḥ| gandharasaspraṣṭavyāḥ| dharmanimitta samudgamo yena
viṣayāntareṇa visabhāgānyutpadyante| itīmānyaṣṭau vipariṇāmakāraṇāni [|] yā kācidvipariṇatirbhavati|
rūpiṇāmvā, arūpiṇāmvā, dharmāṇāṃ sarvvo(rvvā) sau ebhiraṣṭābhirnāta uttari nāto
bhūyaḥ|

tatrādhyātmikasya vastunaḥ kathamavasthākṛtaṃ vipariṇāmamparyeṣate| ihānecā(nā)tmano [vā] pareṣāmvā
dahrāvasthāmupādāya yāvajjīrṇāvasthā dṛṣṭā bhavati| tāṃ pūrvveṇāparāṃ visadṛśāṃ (śīṃ),
vyatibhinnāṃ, vipariṇatāṃ, saṃskārasantatiṃ dṛṣṭvā[']syaivaṃ bhavati| anityā bata(te)
me saṃskārā[s] tathāpyeṣāṃ pratyakṣata eveyaṃ pūrvvaṇāparā vikṛtirupalabhyate|

tatra kathaṃ suvarṇṇakṛtā(nāṃ) vipariṇāmānityatāṃ paryeṣate| ihānenātmano (sa tathātmano) vā,
pareṣām vā, yā pūrvvaṃ(tāma) sva(su)varṇṇatā(tāṃ), succhavitā(tāṃ), tvagvarṇṇatā (tām)|
paścācca durvvarṇṇatāṃ duśchavitāṃ rukṣatāṃ rukṣavarṇṇatāṃ ca| paśyati[|] dṛṣṭvā ca punareva
pratyudāvarttyāpareṇa samayena tāmeva suvarṇṇatāṃ paryavadātatvagvarṇṇatāṃ ca paśyati|
tasyaivaṃ bhavatyanityā bata(te)me saṃskārāṇā (rāsteṣā) miyamevaṃ rūpā pratyakṣato varṇṇavikṛtirupalabhyate|

tatra kathaṃ [saṃ] sthānakṛtāṃ vipariṇāmānityatāṃ paryeṣate| yathā varṇṇa ukta evaṃ kṛśasthūlatayā
saṃsthānaṃ veditavyaṃ sampattirvipattiśca| tadyathā jñātisampattirvvā, bhogasampattirvvā,
śīladṛṣṭisampattirvvā [|] etadviparyayeṇa vipattista (ttiḥ[|]ta) tkathamaṃgapratyaṃga
vipariṇāmānityatāṃ paryeṣate| ihānenātmano vā, pareṣāmvā yā pūrvvaṃ suvarṇṇatā, succhavitā,
paryavadātatvagvarṇṇatā dṛṣṭā bhavati| pa(pra)tisampattirvvā bhogasampattirvvā śīladṛṣṭisampattirvā
(|) etadviparyayeṇa vipatti s(ḥ) [|]

tatkathamaṃgapratyaṃgavipariṇāmānityatāṃ paryeṣati(te)| ihānenātmano vā, parasya vā, pūrvvamapi
(vi)kalāṃgatā dṛṣṭā bhavati| sopareṇa samayena vikalatāmpaśyati rājato vā, corato vā,
manuṣyato vā, amanuṣyato vā[|] dṛṣṭvā ca punarasyaivaṃ bhavati| anityā bata(te)me saṃskārā
iti pūrvvavade (t[|])|

(eva) mātmanaḥ pareṣāṃ ca śrāntakāyatāṃ, klāntakāyatāṃ dhāvato vā, plavato vā, laṃghayato vā,
abhiru(ro)hatovā, vividhaṃ vākkarma drutaṃ kurvvataḥ| sopareṇa samayena vigataklamaśramatāṃ
paśyati| tasyaivaṃ bhavatyanityā bateme saṃskārā iti pūrvvavat| evampariśramakṛtāṃ vipariṇāmānityatāmparyeṣate||

evamātmano vā pareṣāmvā paropakrameṇa kāyavikṛtiṃ paśyati| tadyathā latābhirvvā tāḍitasya, kaśābhirvvā,
vaitrairvvā vara(ta)trābhirvvā [|] tathā vividhairdaśamaśakasarīsṛpasaṃsparśaiḥ
[|] apareṇa vā punaḥ samayena tāṃ vikṛtiṃ na paśyati| dṛṣṭvā ca punarasyaivaṃ bhavatyanityā
bata(te)me saṃskārā iti pūrvavadityevaṃ paropakramakṛtāmvipariṇāmānityatāmparyeṣate||

tathātmānaṃ vā, paramvā, śīla(ta)kāle pratyupasthite aviśadakāyaṃ, saṃkucitakāyaṃ, śītaparyavasthānaparyavasthitamuṣṇābhilāṣaparigataṃ
paśyati| uṣṇakāle vā punaḥ pratyupasthite aviśadakāyaṃ,
saṃkucitakāyaṃ śītaparyavasthānaparyavasthitaviśadagātraprasvinnagātraṃ santaptagātramucchraṣya
vacanaṃ tṛṣāparigataṃ| śītasaṃsparśābhilāṣiṇaṃ paśyati| dṛṣṭvā ca punaḥ pratyudāvarttya
punaḥ śītakāle pūrvvoktairevākāraiḥ paśyati| dṛṣṭvā ca punarasyaivaṃ bhavati|
anityā bata(te)me saṃskārā iti pūrvvavadeva [ṃ] śītakṛtāṃ vipariṇāmānityatāṃ paryeṣate|

sa punaradhyātmamvā (rātmano vā) [pare]ṣāmvā caṃkramasthānaniṣadyaśayānairīryāpathairanyatamānyatameneryāpathena
ātmānamvā paramvā paśyati| punastenaivamekadā anugṛhyamāṇaṃ paśyati|
dṛṣṭvā ca punarasyaivaṃ bhavatyanityā bateme saṃskārā iti pūrvvavat| evamīryā pathakṛtāṃ vipariṇāmānityatāṃparyeṣate||

kathaṃ sparśakṛtāmvipariṇāmānityatāmparyeṣate| sukhavedanīyena sparśena spṛṣṭaḥ, sukhavedanīyaṃ
sparśaṃ pratītyotpannāṃ sukhāṃ vedanāṃ vedayamānaḥ| sukhā[ṃ]vedanāvasthāmātmanaḥ pari[c]chinatti|
yathā sukhadevanāvasthā[ṃ] evaṃ duḥkhā['] sukhā [']su(duḥ) khavedanāvasthāṃ [|]
tasya pūrvvāṃ paryeṣaṇā āsāṃ vedanānāṃ navanavatāniḥpurāṇa purāṇatāmāpāyikatāṃ tāvatkālikatāmitvarapratyupāsthāyitamanyathībhāvaṃ
dṛṣṭvā, dṛṣṭvaivaṃ bhavati| anityā bateme saṃskārā
iti pūrvvat||

tatra kathaṃ kleśakṛtāṃ vipariṇāmānityatāṃ vyavacārayati| sarāgaṃ cittamutpannaṃ parijānāti|
vigatarāgaṃ sadveṣamvigatadveṣaṃ| samohaṃ vigatamohamanyatamānyatamena vā upakleśenopakliṣṭaṃ
cittamupakliṣṭamiti parijānāti| anupakliṣṭamvā punaranupakliṣṭamiti parijānāti| tasya
pū(pau)rvvāparyeṇaibhiḥ kleśopakleśairavatīparṇavipariṇatā[']vipariṇatāṃcittasantatiṃ dṛṣṭvaivaṃ
bhavatyanityā bateme saṃskārā iti| tathā hyeṣāṃ pratyakṣataḥ saṃkleśakṛto vipariṇāmaupalabhyate||

tatra kathaṃ vyādhikṛtāṃ vipariṇāmānityatāṃ vyavacārayati| ihānenaikadā['']tmā ca pare ca dṛṣṭvā(ṣṭā)
bhavantyarogiṇaḥ, sukhino, balavantaḥ| so['] pareṇa samayena paśyatyātmānamvā, paramvā,
ābādhikaṃ, duḥkhitaṃ, bāḍhaglānaṃ, spṛṣṭaṃ śārīrikābhirvedanābhiḥ duḥkhābhistīvrābhiriti
vistareṇa pūrvvavat|

tatra kathaṃ kleśakṛtāṃ vipariṇā[mā]nityatāṃ vyavacārayati| ihānenaikadā['']tmā ca pare ca dṛṣṭvā
(dṛṣṭā) bhavantyarogiṇaḥ, sukhino, balavantaḥ| sopareṇa samayena paśyatyātmānamvā, paramvā,
ābādhikaṃ, duḥkhitaṃ, bāḍhaglānaṃ, spṛṣṭaṃ śārīrikābhirvedanābhiḥ| sa punarapareṇa
samayena paśyatyarogiṇaṃ, sukhitaṃ, balavantaṃ, dṛṣṭvā ca punarasyaivaṃ bhavatyanityā bata(te)
me saṃskārā iti pūrvvavat||

tatra kathaṃ maraṇakṛtāṃ vipariṇāmānityatāṃ vyavacārayati| ihāyaṃ jīvitaṃ paśyati dhriyantaṃ,
tiṣṭhantaṃ, yāpayantaṃ, sopareṇa samayena mṛtaṃ kālagataṃ paśyati| vijñānaśūnyaṃ kalevaraṃ
dṛṣṭvā ca punarasyaivaṃ bhavatīti vistareṇa pūrvvavat||

tatra kathaṃ [vi]nīlakādikṛtāṃ vipariṇāmānityatāṃ vyavacārayati| sopareṇa samayena tāma(tada)sthiśaṃkalikāvasthānaṃ
paśyati| sa tadeva mṛtakalevaraṃ vinīlakāvasthamekadā paśyati| ekadā
vipūyakāvasthamenaṃ vistareṇa yāvasthiśaṃkalikāvasthaṃ dṛṣṭvāsyaivaṃ bhavatyanityā bata(te)me
saṃskārā iti vistareṇa pūrvvavat||

tatra kathamasaṃkhyā(ya) na parikṣayakṛtāmvipariṇāmānityatāṃ vyavacārayati [|] sopareṇa [samayena]
tāma(tada)pya[sthi]śaṃkalikāvasthānaṃ paśyati| sarvveṇa sarvvaṃ naṣṭā(ṣṭo) bhavati,
vidhvastā(sto), viśīrṇṇaḥ| sarvveṇa sarvvaṃ cakṣuṣo [a]nābhāsagatā, dṛṣṭvā ca punarasyaivaṃ
bhavatyanityā bata(te)me saṃskārāstathā hyeṣāṃ paurvvāparyeṇa pratyakṣata evāyamevaṃ rūpo
vikāra upalabhyate| vipariṇāmaḥ|

evaṃ tāvatpratyakṣādhipateyena manaskāreṇādhyātmikasya vastunaḥ [paṃca] daśabhirākārairvipariṇāmānityatāṃ
vyavacārayati| vyavacārayitvā(vyavacārya) ṣoḍaśavidhasya bāhyasya vastuno vipariṇāmānityatāṃ
vyavacārayati| ye'nena pṛthivīpradeśā nābhisaṃskṛtāḥ pūrvvaṃ dṛṣṭā bhavanti|
gṛhavastvāpaṇavastu-puṇyaśālā-devakulavihāravastuprakāraiḥ paścāccābhisaṃskṛtānpaśyatyanabhisaṃskṛtānpaśyatyanandinavānsukṛtānsūpaliptān
(|) sopareṇa samayena jīrṇṇān paśyati|
jarjarānalūnavilūnāṃ (nān) cchīrṇān cha(kṣa) titapatitān khalu chidrānagninā vā dagdhānudakena
vāpahratāṃ(hṛtān)| dṛṣṭvā ca punarasyaivaṃ bhavati| anityā bata(te)me saṃskārāḥ [|] tathāpye
(hye)ṣāṃ paurvvāparyeṇāyamevaṃrūpaḥ pratyakṣo vikāro vipariṇāma upalabhyate| evaṃ
pṛthivyāṃ vipariṇāmānityatāṃ vyavacārayati| evaṃ tṛṇauṣadhivanaspataya ārāmodyānāni ca samṛddhapatrapuṣpaphalāni
paśyati| harati tāni(haritāni) prāsādikānyabhiramyāṇi [|] apareṇa sa
samayenocchuṣkāṇi paśyati| vigatapatrapuṣphalāni (|) agnidāhena vā dagdhāni (vā,) tathā
parvatānyekadā samṛddhapāṣāṇāni paśyatyekadā nirluṭhitapāṣāṇāni patita śrṛṃgāṇi, patitakūṭāni,
utkūlanikūlānyagninā dagdhāni, udakābhiṣyanditāni, tathā utsasarastaḍāka(ga)nadīprasravaṇakūpādīnyekadā,
samṛddhodakāni paśyatyekadā parikṣīṇodakāni, sarveṇa vā sarvvaṃ viśuṣkāṇi
khilībhūtāni koṭarāṇi| tathā karmāntānekadā sampadyamānānpaśyatyekadā vipadyamānāṃ (nān)
[paśyati|] tadyathākṛṣikarmāntānnaukarmāntānsamyagvyavahārakarmāntān vividhāṃchilpa (vidhāñchilpa)sthānakarmāntān,
tathā kośasannidhīnāṃ vicitrāṇāṃ nānāprakārāṇāmekadā ācayaṃ paśyatyekadā
apacayaṃ| tathā bhojanapānaṃ ca ekadā[na]bhisaṃskṛtā (nnā)vasthaṃ paśyatyekadābhisaṃskṛtāvasthamekadā
lālāvisaraviklinnamekadā yāvaduccāraprasrāvāvasthaṃ [paśyati]| tathā
vividhāni yānānyekadā sumaṇḍitāni svalaṃkṛtānyabhinavāni paśyatyekadā vigatālaṃkārāṇi| vigatamaṇḍanāni,
jarjarāṇi| tathā vastrāṇāmekadā abhinavatāṃ paśyatyekadā purāṇatāṃ| prakṣīṇatāmekadā
śuddhatāmekadā malinatāṃ| tathālaṃkārāṇāmekadānabhisaṃskṛtatāmekadā[']bhisaṃskṛtatāmekadā
sāratāmekadābhinna-prabhinnatāmvikṣīṇatāṃ paśyati| tathā nṛttagītavāditānāṃ pratyutpannaprayogavicitrabhūya[s]samudgatā[ṃ]bhavabhaṃgatāmpaśyati|
tathā gandhamālyavilepanānāṃ
pratyagrasugandhā[']mlānatāṃ paśyati| apareṇa samayena nātisugandhadurgandhamlānaviśuṣkatāṃ
paśyati| tathā bhāṇḍopaskārāṇāmanabhisaṃskārābhisaṃskārasārabhagnatāṃ paśyati| tathā
ālokānukārayoḥ saṃbhavavibhavatāmpaśyati| tathā strīpuruṣacaryāsambhavavibhavatāṃ paśyati|
asthiratāṃ [|] dṛṣṭvā ca punarasyaivaṃ bhavatyanityā bata(te)me saṃskārāstathā hyeṣāṃ bāhyānāṃ
saṃskārāṇāṃ, ṣaṇṇāṃ ca parigrahavastūnāṃ, daśānāñca kāyaparivārāṇāṃ pratyakṣatā, vikāro,
viparimāṇo[']yamīdṛśa upalabhyate| sarvvatracaitat peyālaṃ veditavyaṃ||

ebhiraṣṭābhirvipariṇāmakāraṇaiḥ pūrvvanirdiṣṭairasyādhyātmikabāhyasya vastuno yathāyogaṃ pratyakṣādhipateyena
manaskāreṇaivaṃ vipariṇāmākāreṇānityatāṃ vyavacārayati| yathānena sā vipariṇāmānityatā
pratyakṣaṃ dṛṣṭā bhavatyanubhūtā, aparapratyayaśca tasyāṃ bhavatyananyaneyaḥ|
tathaivānusmaran vyavacārayati| niścitaśca bhavati| tenocyate pratyakṣādhipateyo manaskāra
iti|

sa evaṃ pratyakṣādhipateyena manaskāreṇa vipariṇāmānityatāṃ vyavahā(cā)rayitvā(vyavacārya) yeṣāṃ
rūpiṇāṃ saṃskārāṇāṃ satī samvidyamānā kṣaṇotpannabhagnā vinīlatā(vilīnatā) nopalabhyate|
tatra pratyakṣādhipateyaṃ manaskāraṃ niśrityānumānaṃ karotyevañca punaranumānaṃ karoti|
kṣaṇotpannabhagnavilīnānāmeṣāṃ saṃskārāṇāmiyaṃ pūrvveṇāparā vikṛtiryujyate| na tu tathaivāvasthitānāṃ,
iti hi kṣaṇikāḥ saṃskārāsteṣu teṣu pratyayeṣu satsu tathā tathotpadyante| utpannāścānapekṣya
vināśakāraṇaṃ svarasena vipa(na)śyanti|

yāni punaretāni vipariṇāmakāraṇāni tānyanyathotpattaye satya(mva) rttante vikṛtāyā utpatteḥ
kāraṇībhavanti| na tu vināśasya [|] tatkasya hetoḥ[|] sahaiva tena vināśakāraṇena vinaṣṭānāṃ
saṃskārāṇāṃ yasmādvisadṛśā (śī) pravṛttirupalabhyate| na tu sarvveṇa sarvvamapravṛttireva
[|] yeṣāmvā punaḥ saṃskārāṇāṃ sarvveṇa sarvvamapravṛttirupalabhyate| tadyathā kvāthyamānāmasāmante
sarvveṇa sarvvamparikṣayo bhavatiagninirdagdhānāṃ ca lokabhājanānāṃ masirapi na[pra]jñāyate|
chāyikā ca| śiṣṭamapi na prajñāyate teṣāmapyuttarottarakaraṇaparyādānādante
sarvveṇa sarvvamabhāvo bhavati| na tvagninaiva kriyate [|] tasmādvipariṇāmakāraṇānyetānyaṣṭau
yathoktāni svarasenaiva tu vināśo bhavati| sa evamānumānikamanaskāreṇa saṃskāreṇākṣaṇotpannabhagnavilīnatāyāṃ
niścayaṃ pratilabhya punarapyapratyakṣaparalokāsaṃskārapravṛttāvanumānaṃ
karoti||

evaṃ ca punaranumānaṃ karoti| santi satvā (ttvā) ye avarṇṇā api, durvvarṇā apyupalabhyante,
uccakulīnā api, ādyakulīnā api, daridrakulīnā api, alpeśākhyā api, dīrghāyuṣo (ṣa)āde yavākyā
api, anādeyavākyā api, tīkṣṇendriyā api [|] tadetat satva(ttva) vaicitryaṃ sati karmavaicitrye
yujyate [|] nāsati| yadrūpaiḥ sattvairyadrūpaṃ pūrvvameva bhūtaṃ (kṛtaṃ?) kuśalākuśalaṃ
citrakarma kṛtamupacitaṃ, tena hetunā, tena pratyayena teṣāmidamātmabhāvavaicitryamabhinirvṛttaṃ||

na caitadīśvaranirmāṇahetukaṃ yujyate| sa cedīśvaranirmāṇahetukaṃ syāttadīśvarapratyayameva
vā syādanyena vopādāneneśvaro nirmimīta| sa cedīśvara pratyayameva syāt teneśvarasyaiṣāñca
saṃskārāṇāṃ yaugapadyaṃ syāt| atha pūrvamīśvaraḥ paścāt saṃskārā, neśvarapratyayāḥ saṃskārā
bhavanti| atheśvarasya praṇidhānaṃ nirmāṇakāraṇaṃ, neśvara eva| tena samīcchā sahetukā
(kī) vā syānnirhetu kā (kīṃ) vā [|] yadi sahetukā īśvarahetukaiva ca tena pūrvvakeṇa doṣeṇa
tulyatayā na yujyate| athānyahetukā (kī) tenecchā prayatnaḥ| praṇidhānamīśvaravinirmuktānyadharmahetukā
tathā sarvve[']pi saṃskārā dharmahetukā eva bhaviṣyanti| kimīśvareṇa vṛthā
kalpitenetyevamādinā ānumānikena manaskāreṇaivaṃbhāgīyena, paralokena saṃskārapravṛttau niścayaṃ
pratilabhate|

sa evaṃ triḥprakāramanaskārādhipatyena śraddhādhipateyena pratyakṣādhipateyenānumānādhipateyānāṃ(yām)
nityatāṃ vyavacārayati| tatra yā pūrvva pañca [vidhā'] nityatā pañcākārabhāvanānugatā
uddiṣṭā, tatra vipariṇāmākāranirdiṣṭā, vināśākārā ca|

visaṃyogākārā anityākārā (anityatā) katamā| āha| adhyātmamupādāya bahirdhā ca veditavyā|| tatrādhyātmamupādāya
yathāpi tadekatyaḥ pūrvvampareṣāṃ stā(svā)mī bhavatyadāsaḥ apreṣyaḥ| aparakarmakaraḥ|
sopareṇa samayena svāmibhāvamadāsabhāvaṃ vihāya pareṣāṃ dāsabhāvamupagacchati|
svāmibhāvādvisaṃyujyate| tathā santaḥ samvidyamānā bhogā avipariṇatā, avinaṣṭā rājñā (ḥ)
apahriyante| corairvvā, apriyairvvā, dāyādai[ritya] nityatā veditavyā| tatra dharmatākārā
['] nityatā yathāpi tasyā eva vipariṇāmānityatāyāḥ vināśānityatāyāḥ| vartamāne [']pyadhvanyasamavahitāyāḥ
anābhoge (gate) [']dhvani bhāvinyā dharmatāṃ pratividhyatyevaṃ dharmāṇa
ete saṃskārā anāgate[']dhvani evaṃbhāgīyā iti| eṣu sannihitākārāya (rayā?) ita eva vipariṇāmānityatāṃ,
vināśānityatāṃ, visaṃyogānityatāṃ samavahitāṃ saṃbhuravībhūtāmākārayati|

sa evamādhyātmikabāhyānāṃ saṃskārāṇāṃ pañcavidhāyāmanityatāyāmebhiḥ pañcabhirākārairyathāyogaṃ
manasikārabāhulyādupapattisādhanabhāvanādhipatyācca niye(rme)yaṃ pratilabhya tada[na]ntaraṃ
duḥkhākāramavatarati| tasyaivaṃ bhavati| ya ete saṃskārā anityāsteṣāmanityatāṃ (tā) jātidharmato
yujyate| iti hyeta eva saṃskārā jātidharmāṇaḥ jātiśca duḥkhā, yadā(yā) jātireva[ṃ]jarā
vyādhirmaraṇa[ṃ], vipriyasaṃprayogaḥ, priyavinābhāva, icchāvighātaśca veditavyaḥ|
evaṃ tāvadaniṣṭā(tyā)kāreṇa duḥkhākāramavatarati|

sa ye sukhavedanīyāḥ skandhāḥ, sāsravāḥ, sopādānāsteṣu saṃyojanabandhanākāreṇa duḥkhākāramavatarati|
tathā hi te (tasya) tṛṣṇāsaṃyojanasyākāre[']dhiṣṭhānaṃ, tṛṣṇāsaṃyojanaṃ ca jātijarāvyādhimaraṇaśokaparidevaduḥkhadaurmanasyopāyāsabandhanasya,
rāgadveṣamohabandhanasya cādhiṣṭhānaṃ|

tatrāyogakṣemāmāreṇa aduḥkhāsukhasthānīyeṣu skandheṣu duḥkhākāramavatarati| tathā hyaduḥkhāsukhāsthānīyāḥ
skandhāḥ sopādānā dauṣṭhulyasahagatā abījānugatā avinirmuktā duḥkhaduḥkhatayā,
vipariṇāmaduḥkhatayā ca| anityā, nirodhadharmāṇaḥ|

evamayaṃ yogī sukhasthānīyeṣu saṃskāreṣu, sukhāyāñca vedanāyāṃ vipariṇāmaduḥkhatāmavatīrṇo bhavati|
yaduta saṃyojanabandhanākāreṇa duḥkhavedanāsthānīyeṣu saṃskāreṣuduḥkhāyāṃ vedanāyāṃ
duḥkhaduḥkhatāmavatīrṇṇo bhavati| yadutāniṣṭākāreṇa aduḥkhāsukhasthānīyeṣu saṃskāreṣu(ṣva)
duḥkhāsukhāyāñca vedanāyāṃ saṃskāraduḥkhatāmavatīrṇṇo bhavati| yadutāyogakṣemākāreṇa [|]

tasyaivaṃ bhavati| saṃyojanabandhanākāramaniṣṭākāraṃ yogakṣemākāraṃ cādhipatiṃ kṛtvā tisṛṣu
vedanāsu yatkiñcidvedayitamidamatra duḥkhasyetyevamayamanityākārapūrvvakeṇa manaskāreṇa duḥkhākāramavatīrṇṇo
bhavati| tasyaivaṃ bhavatīndriyamātra(traṃ)saha(saḥ) upalabhate, viṣayamātraṃ|
tajjamanubhavamātraṃ| cittamātra hatā ātmeti(hatātmeti)| nāmamātraṃ| darśanamātramupacāramātraṃ|
nāta uttari nāto bhūyaḥ|

tadevaṃ sati skandhamātrametannāstyeṣu skandheṣu nityo, dhruvaḥ, śāśvataḥ svābhūtaḥ| kaścidātmā
vā, satvo(ttvo) vā, yo [']sau jāyeta vā, hīyeta vā, mriyate(yeta)vā, tatra vā (tatra vā)
tatra kṛtakṛtānāṃ karmaṇāṃ phalavipākaṃ pratisamvedayeta| iti hi śūnyā ete saṃskārāḥ, ātmavirahitā
ityevamanupalambhākāreṇa śūnyākāramavatarati| tasyaivaṃ bhavati| ye punarete saṃskārāḥ
svalakṣaṇenānityalakṣaṇena, duḥkhalakṣaṇena yuktāste[']pi pratītyasamutpannatayā
asvatantrā, ye[']svatantrāste[']nātmāna ityevamasvatantrākāreṇānātmākāramavatarati| evaṃ punaryoginā
daśākāraṃ gṛhītaiścaturbhirākārairduḥkhasatyalakṣaṇaṃ pratisaṃveditaṃ bhavati||

tatrānityākāraḥ pañcabhirākāraiḥ saṃgṛhītaḥ| tadyathā vipariṇāmākāreṇa, visaṃyojanākāreṇa, sannihitākāreṇa,
dharmatākāreṇa [|]

duḥkhākārastribhirākāraiḥ saṃgṛhītaḥ| saṃyojanabandhanākāreṇa aniṣṭākāreṇa ayogakṣemākāreṇa
ca[|]

śūnyākāra ekenākāreṇa saṃgṛhīto yadutānupalaṃbhākāreṇa [|]

anātmākāra ekenākāreṇa saṃgṛhīto yadutāsvatantrākāreṇa|

sa evaṃ daśabhirākāraiścaturākārānupraviṣṭo duḥkhalakṣaṇāṃ pratisaṃvedya, asya duḥkhasya ko
hetuḥ, kaḥ samudayaḥ, prabhavaḥ, pratyayaḥ iti| yasya prahāṇādasya duḥkhasya prahāṇaṃ syādityebhiścaturbhirākāraissamudayasatyasya
lakṣaṇaṃ pratisaṃvedayati| tṛṣṇāyā duḥkhakṣemakatvāddhetutaḥ,
ākṣipyābhinirvvartakatvātsamudayānayanātsamudā[na]yataḥ| abhinirvṛttirduḥkhitatvāt
prabhavatvāt prabhavataḥ| punarāyatyāṃ duḥkhabījaparigrahatvādanukrameṇa ca| duḥkhasamudayānayanātpratyayataḥ|
aparaḥ paryāyaḥ | upādānahetukasya ca bhavasya samudāgamādbhavapūrvikāyā
jāteḥ prabhavatvāt, jātipratyayatāṃ, jāti ca (teśca)jarāvyādhimaraṇaśokādīnāmabhinirvṛtteḥ|
hetutaḥ samudayataḥ, prabhavataḥ, pratyayataḥ| yathāyogaṃ veditavyaṃ| aparaḥ paryāyaḥ
[|] yaḥ kleśānuśaya āśraya[ḥ] punarbhavāmabhinirvṛttaye hetustajjasya ca paryavasthānasya
yathāyogaṃ veditavyaṃ [|] aparaḥ paryāyaḥ [|] yaḥ kleśānuśaya āśrayastṛṣṇānuśayādikaḥ|
sa āyatyāṃ punarbhavābhinirvṛttaye hetustajjasya ca paryavasthānasya yathāyogaṃ samudayaḥ,
prabhavaḥ, pratyayaśca [|]

tatra paunarbhavikyāstṛṣṇāyāḥ samudānanātsamudayataḥ| sāpuna[ḥ]paunarbhavikī tṛṣṇā nandīrāgasahagatāyāstṛṣṇāyāḥ
prabhavo bhavati sā punarnandīrāgasahagatā tṛṣṇā prabhūtā, tatra tatrābhinandinyāstṛṣṇāyāḥ
pratyayo bhavatyevamasyānuśayagatāṃ trividhaparyavasthāgatāṃ ca tṛṣṇāmāgamyāyati[ḥ]|
punarbhavasyābhinirvṛttirbhavati prādurbhāvaḥ| tenāha hetu[taḥ], samudayataḥ,
prabhavataḥ, pratyayataśca| evamayaṃ yogī ebhiścaturbhirākāraissamudayasatyalakṣaṇaṃ pratisamvedayate|

samudayasatyalakṣaṇaṃ pratisaṃvedya asya samudayasatyasyāśeṣoparamannirodhaṃ nirodhata ākārayati|
duḥkhasatyasyāśeṣoparamecchātaḥ, agratvācchreṣṭhatvāttadantaratvāt praṇītataḥ, nityatvānnissaraṇataḥ|
evamayaṃ caturbhirākāraiḥ nirodhasatyasya lakṣaṇaṃ pratisaṃvedayati| pratisamvedya
jñeyaparimārgaṇārthena, bhūtaparimārgaṇārthena caturbhirduḥkhairanupravartanārthena|
nirvvāṇagamanāyaikāyanārthena mārgaṃ mārga[to], nyāyataḥ, pratipattito, nairyāṇikataśca
ākārayati| sa evaṃ caturbhirākārairmārgatyasya lakṣaṇaṃ pratisamvedayate| ayamasyocyate
caturṣvāryasatyeṣvadhyātmaṃ pratyātmaṃ lakṣaṇapratisaṃvedī (yate| ayamasyocyate| caturṣvāryasatye[ṣu])
manaskāraḥ||

sa evaṃ pratyātmikān skandhān pratyayenopaparīkṣya vyavacārayitvā (vyavacārya) viparokṣakān
visabhāgadhātukān| skandhānanumānataḥ parāhanti| tepyevaṃ dharmāṇaḥ te[']pyevaṃnayapatitā
iti| yatkiñcitsaṃskṛtaṃ sarvatra sarvaśaḥ [evaṃ tadevaṃ pratisaṃvedī manaskāraḥ| pratyayenopaparīkṣyavyavacārayitvā(cārya)
viparokṣān visabhāgadhātukān skandhānanumānataḥ parāhanti|
te[']pyevaṃ dharmāṇaste[']pyevaṃ nayapatitā iti yatkiñcitsaṃskṛtaṃ sarvvatra sarvaśa] evaṃ
tadevaṃprakṛtikaṃ, tasya ca nirodhaḥ| śāntaḥ, mārgo, nairyāṇiko yastatprahāṇāya tasya yadā
vipakṣokteṣu pratyātmikeṣu skandheṣu satyajñānaṃ| yacca viparokṣeṣu visabhāgadhātukeṣvanumānajñānaṃ|
taddharmajñānānvayajñānayorutpattaye bījasthānīyaṃ bhavati| sa cāyaṃ lakṣaṇapratisaṃvedī
manaskāraḥ śrutacintāvyavakīrṇṇo veditavyaḥ|

yadā teṣu satyeṣvayaṃ yogī evaṃ samyak(g)vyavacāraṇānvayādibhiḥ ṣoḍaśabhirākāraiścaturṣvāryasatyeṣu
niścayaḥ [-yaṃ] pratilabdho bhavati| yadutopapattisādhanayuktyā, yaduta yāvadbhāvikatāṃ
vā, tadā śrutacintāmayaṃ manaskāraṃ samatikramya vyavatīrṇṇavarttinamekāntena bhāvanākāreṇādhimucyate|
so[a]sya bhavatyādhimokṣiko manaskāraḥ| satyālambanaścaikāntasamāhitaśca
[|] sa tasyānvayā[d]dve satye adhikṛtya duḥkhasatyañca samudayasatyañca aparyantaṃ jñānaṃ
pratilabhate| yenānityamanityamityanityāparyantamadhimucyate||

evaṃ duḥkhā[']paryantatāṃ śūnyākāyā[rā]paryantatāṃ, saṃkleśāparyantāmapāyagamanāparyantatāṃ
sampatti(ttya) [paryanta]nāṃ(tāṃ), vipati[ttya]paryantatāṃ, sa vyādhimaraṇaśokaparidevaduḥkhadaurmanasyopāyāsā
paryantatāṃ[|] tatrā[']paryanteti nāsti saṃsāraṃ(raḥ) sansa(saṃsa)rata,
eṣāṃ dharmāṇāmanto nāsti paryantaḥ| yāvatsansā(saṃsā) rabhāvina ete dharmāḥ, sansā(saṃsā)rasya
vā[']śeṣoparamādeṣāmuparamo, nāsti anyathoparama ityevaṃ sarvabhavagaticyutyupapādebhyaḥ
apraṇihā(hitā)kāreṇāsanniśrayākāreṇa, prātikūlyāthi(dhi)kāreṇāsanniśrayākāreṇa [|]
prātikūlyādhikāreṇādhimucyamāna ādhimokṣikamanaskāraṃ bhāvayati| sa evaṃ sarvvabhāvopapattibhyaḥ|
cittamudvejayitvā (-mudvejya)| uttrāsya| u(t)trāsayitvā (sya) [a]dhyāśayena nirvvāṇe[']pyanyatamānyatamenākāreṇa
praṇidadhāti| tasya dīrgharātraṃ taccitraṃ(ttaṃ)rūparataṃ śabdagandharasaspraṣṭavyarataṃ
ā(tamā) citamupacitaṃ (rūpaśabdagandharasaspraṣṭavyarataṃā(tamā)
citamupacitaṃ|) rūpaśabdagandharasaspraṣṭavyaiḥ| yenādhyāśayenāpi nirvvāṇaṃ pradadhate|
na praskandati, na prasīdati| na saṃtiṣṭhate| na vimucyate, na pratyudāvarttate (|) mānasaṃ,
śāntadhātvanabhilakṣitatayā| paritamanāmupādāya, sa punaḥ punastaccittamudvejayatyu[t]trāsayati|
duḥkhasatyātsamudayasatyādudvejyo[j]trāsya punaḥ punaradhyāśayato nirvvāṇe praṇidadhāti|
tathāpyasya na praskandati| tatkasya hetostathā hyasau[au]dāriko[a]smi māno[']bhisamayāya
vibandhakaraḥ| sa manaskārānupraviṣṭaḥ sāntaravyantaro vartate| ahamasmi saṃskṛ(sṛ)tavānahamasmi
saṃsariṣyāmi| ahamasmi parinirvvāsyāmi, ahamasmi(n) parinirvvāṇāya kuśalāndharmān
bhāvayāmi| ahamasmiduḥkhaṃ duḥkhataḥ (|) paśyāmi, samudayaṃ samudayato, nirodhaṃ
nirodhataḥ| ahamasmi mārgaṃ mārgataḥ paśyāmi| ahamasmi śūnyaṃ śūnyato'praṇihitamapraṇihitataḥ|
ānimittamānimittataḥ paśyāmi mamaite dharmāstaddhetostatpratyayasya taccittaṃ na praskandatyā(tya)dhyāśayamvā
['] dhyāśayato [a]pi nirvvāṇama (ta) smimānaṃ nirba(viba)ndhakā(ka)raṃ
vibandhakāra iti laghu laghveva prajñayā pratividhya, svarasānupravṛttau manaskāramutsṛjya,
bahirdhā jñeyālambanād vyāvartya, mā (ma)naskārapraviṣṭāṃ, manaskārānugatāṃ, satyavyavacārā(ra)ṇāmārabhate|
sa utpannotpannaṃ cittaṃ nirudhyamānamanantarotpannena cittena
bhajyamānaṃ paśyati| pravāhānuprabandhayogena| sa tathācittena cittamālambanīkarotyavaṣṭabhate|
yathāsya yo[']sau manaskārānupraviṣṭo[']smimāno vipakṣa(bandha)karaḥ sa tasyāvakāśaḥ|
punarbhavavyutpattaye||

tathā prayukto[']yaṃ yogī yattasyāścittasantateḥ anyo[']nyatāṃ navanavatāmāpāyikatāṃ tāvatkālikatāmitvarapratyupasthāyitāñca
paurvvāparyeṇa paśyatīdamasyā[a]nityatāyā yattasyāścittasantateḥ
upādānaskandhānupraviṣṭatāṃ paśyatīdamasya duḥkhatāyāstatra yaccittaṃ dharmaṃ nopalabhate|
idamatra śūnyatāyāstatra yasyā eva cittasantateḥ pratītyasamutpannatāmasvatantrāmpaśyatīdamasyānātmatāyā
[ḥ|] evaṃ tāvad duḥkhasatyamavatīrṇo bhavati|

tasyaivaṃ bhavatīyamapi me cittasantatiḥ| tṛṣṇāhaitukī, tṛṣṇāsamudayā, tṛṣṇāprabhavā, tṛṣṇāpratyayā[|]
asyā api cittasanteteryo nirodhaḥ so[']pi śāntaḥ| asyā api yo nirodhagāmī mārgaḥ|
sa nairyāṇika ityevamaparīkṣitamanaskāraparīkṣāyogena sūkṣmayā prajñayā na tānyāryasatyānyavatīrṇṇo
bhavati| tasyaivamāsevanānvayādbhāvanānvayāttasyāḥ samasamālambyālambakājñānamutpadyate|
yenāsyaudārikatvāsmimāno nirvvāṇābhirataye vibandhakaraḥ samudācarataḥ| prahīyate|
nirvvāṇe cādhyāyataścittaṃ pradadhataḥ praskandati| napratyudāvartate(yati) (|) mānasaṃ|
paritamanāmupādāya| adhyāśayataścābhiratiṃ gṛhṇāti| tathābhūta(|)syāsya mṛdukṣāntisahagataṃ
samasamālambyālambakajñānaṃ tadūṣmagatamityucyate| yanmadhyakṣāntiparigṛhītaṃ tanmūḍhe
(ḍhami) tyucyate| yadadhimātrakṣāntisaṃgṛhītaṃ tanmadhyānulomā kṣāntirityucyate||

sa evambibandhakaramasmimānaṃ prahāya nirvvāṇe cādhyāśayaratiṃ parigṛhyayo[']sāvuttarottaraścittaparikṣayābhisaṃskāraḥ|
tamabhisaṃskāraṃ samutsṛjya anabhisaṃskāratāyāṃ nirvikalpacittamupanikṣipati|
tasya taccittaṃ tasmin samaye niruddhamiva khyāti| na ca taṃ(tan) niruddhaṃ
bhavatyanālambanamiva khyāti| na ca tadālambanaṃ bhavati| tasya taccittaṃ praśāntaṃ vigatamiva
khyāti| na ca tadvigataṃ bhavati| na ca punastasmiṃ(smin) samaye madhukaramiddhāvaṣṭabdhamapi
taccittaṃ niruddhamiva khyāti| na ca tanniruddhaṃ bhavati| yattadekatyānāṃ[mandānāṃ]
momūhānāmabhisamayā[yā]bhimānāya bhavatīdaṃ punaścittamabhisamayāyaiva, na cirasyedānīṃ
samyaktvaṃ(ttva) (|)nyāmāvakrāntirbhaviṣyatīti| yadi yamīdṛśī cittasyāvasthā bhavati|
tasya tatsarvvapaścimanirvvikalpaṃcittaṃ yasyānantaraṃ pūrvavicāriteṣu satveṣvadhyātmamābhogaṃ
karoti| te laukikā agradharmāḥ|

tasmātpareṇāsya lokottarameva cittamutpadyate| na laukikaṃ[|] sīmā eṣā laukikānāṃ saṃskārāṇāṃ,
paryanta eṣastenocyante laukikā agradharmā iti| teṣāṃ samanantarapūrvvāvicāritāni satyā[nyā]bhra(vra)jati|
ābhogasamanantaraṃ yathāpūrvvānukramaḥ [|]

vicāriteṣu satyeṣu anupūrvveṇaiva nirvvikalpapratyakṣaparokṣeṣu|| niścayajñānaṃ pratyakṣajñānamutpadyate|
tasyotpādāt traidhātukāvacarāṇāṃ darśanaprahātavyānāṃ kleśānāṃ pakṣyaṃ dauṣṭhulyasanniśrayasanniviṣṭaṃ
tatprahīyate| tasya prahāṇāt sacetpūrvvameva kāmebhyo vītarāgo
bhavati| saha sa(ga?)tyābhisamayāt| tasminsamaye[']nāgāmītyucyate| tasya tānyeva liṃgāni veditavyāni|
yāni pūrvvamuktāni vītarāgasyāyantu viśeṣaḥ| ayamaupapāduko bhavati| tatra parinirvvāyī|
anāgantā punarimaṃ lokaṃ[|]

sa cet punaryadbhūyo vītarāgo bhavati| saha gatyā abhisamayāt sakṛdāgāmī bhavati|

sacetpunaravītarāgo bhavati| sa bhūyassa tasya dauṣṭhulyasya pratipraśrabdheḥ srota āpanno bhavati|
jñeyena jñānaṃ samāgataṃ bhavati| pratyakṣatayā| tenocyate[a]bhisamayataḥ| tadyathā
kṣatriyaḥ kṣatriyeṇa| sārdhaṃ sammukhībhāvaṃ tadanvabhisamayāgata ityucyate| evaṃ brāhmaṇādayo
veditavyāḥ|

tasyemāni liṃgāni catvāri jñānānyanena pratilabdhāni bhavanti| sattvacāravihāramanasikāreṣu
tīrayato dharmamātrajñānamanucchedajñānamaśāśvatajñānaṃ| pratītyasamutpannasaṃskāramāyopamajñānaviṣayo[']pi
cāsya carataḥ, sutīvramapi kleśaparyavasthānaṃ| yadyapi smṛtisaṃpramoṣādutpadyate|
tadapyasyābhogamātrāllaghu laghveva vigacchati| tathā agantā bhavatyapāyāṃ (yān)
na saṃcidhyaṇikṣāṃ (vidhya[ti]śikṣāṃ) vyatikrāmati| ca tiryagyoni(kṛtaṃ) gataṃ prāṇinaṃ
jīvitād vyaparopayati| na śikṣāṃ pratyākhyāya hānāyārvattate| abhavyo bhavati pañcānāmānantaryāṇāṃ
karmmaṇāṃ karaṇatāyai| na svayaṃkṛtasukhaduḥkhaṃ paryeti, na parakṛtaṃ, na svayaṃkṛtaṃ
ca parakṛtaṃ ca, na svayaṃkārāparakārāhetusamutpannaṃ| na ito bahirdhā[']nyaṃ śāstāraṃ
paryeṣate| na dakṣiṇīyaṃ| na pareṣāṃ śramaṇabrāhmaṇānāṃ sukhāvalokako bhavati| sukhaparīkṣakaḥ|
nānyatra dṛṣṭadharmāḥ, prāptadharmā, paryavagāḍhadharmā, tīrṇṇakāṃkṣastīrṇṇavicikitsaḥ,
aparapratyayo[']nanyaneyaḥ, śāstuḥ śāsane dharmeṣu vaiśāradyaprāptaḥ| sa na kautūhalamaṃgalābhyāṃ
śuddhiṃ pratyeti| nāpyaṣṭamaṃ bhavamabhinirvvarttayati| caturbhiravetyaprasādaiḥ
samanvāgato bhavati| tasya yāvallaukikebhyo[']gradharmebhya adhimokṣiko manaskāraḥ satyānyabhisamitavataḥ
darśanaprahātavyeṣu kleśeṣu prahīṇeṣu prāvivekyo manaskāraḥ, prahāṇāya
ca|

ata ūrdhvaṃ yathāpratilabdhaṃ mārgaṃ bhāvayato[']bhyasyataḥ kāmāvacarāṇāmadhimātramadhyānāṃ
kleśānāṃ prahāṇāt sakṛdāgāmī bhavati| tasyāpi yāni srota āpannasya liṃgāni| sarvvāṇi veditavyāni|
ayañca viśeṣo yadviṣaye[']dharakleśasthānīyeṣu adhimātraparyavasthānīye[']pi baddhaṃ
kleśaparyavasthānamutpādayatyāśu cāpanayati| sakṛccemaṃ lokamāgamya duḥkhasyāntaṃ karoti|
anāgāmī| anāgāmiliṃgāni ca pūrvvoktānītyeva tatra sarvvo bhāvanāmārgaḥ pratyavekṣya pratyavekṣya
mīmānsā(māṃsa) manaskāreṇa prahīṇāprahīṇatāṃ yathāpratilabdhamārgābhyāmaprabhāvitaḥ|

tatra bhāvanāyāḥ katamaḥ svabhāvaḥ [|] katamatkarma| katamaḥ prakārabhedaḥ| yaḥ samāhitabhūmikena
manaskāreṇa laukikalokottareṇaiṣāṃ kuśalānāṃ saṃskṛtānāṃ dharmāṇāmabhyāsaḥ| paricayaḥ,
sātatyasatkṛtya kriyā| cittasantatestanmayatā copanaya[na]mayamucyate bhāvanā svabhāvaḥ|

tatra bhāvanāyā aṣṭavidhaṃ karma| ekatyāndharmānbhāvayan pratilabhate| ekatyāndharmānbhāvanayā
niṣevate| ekatyāndharmānviśodhayatyekatyāndharmānprativinodayatyekatyāndharmān parijānāti|
ekatyāndharmānprajahātyekatyān dharmān prajahātyekatyān dharmān sākṣātkarotyekatyāndharmāndūrīkaroti|
tatra ye tāvadapratilabdhā dharmāḥ kuśalā vaiśeṣikāstān pratilabhate| ekatyā(tye)
dharmābhāvanayā labdhāḥ, saṃmukhībhūtāśca vartta[n]te| tānniṣevate| tatra ye pratilabdhā,
na ca saṃmukhībhūtāste tajjātīyairdharmairniṣevyamāṇau(ṇai)rāyatyāṃ saṃmukhīkriyamāṇā[ḥ],
pariśuddha tarā[ḥ], paryavadātatarāścotpadyante tatra ye smṛtisaṃpramoṣā(t) kliṣṭā
(n)dharmānsamudācaranti| tānkuśaladharmābhyāsabalenādhivāsayati| prajahāti| vinodayati| vyantīkarotyanutpannāneva
vā prahātavyāndharmānrogataḥ parijānāti| vidūṣayati| śalyato, gaṇḍataḥ,
aghataḥ, anityato, duḥkhataḥ, śūnyato, [a]nātmataśca parijānāti| vidūṣayati| tasya
parijñānābhyāsādānantaryamārga utpadyate| kleśānāṃ prahāṇāya, yena prajahāti| prahīṇe ca punarvimuktiṃ
sākṣātkaroti| yathā ca yathoparimāṃ bhūmimākramate| tathā tathā adhobhūmikāḥ
prahāṇādharmā dūrī bhavanti| yāvanniṣṭhāgamanādidaṃ bhāvanīyamaṣṭavidhaṃ karma veditavyam||

tatra bhāvanāyāme (yā e)kādaśavidhaḥ prakārabhedo veditavyaḥ tadyathā śamathabhāvanā, vipaśyanābhāvanā,
[pūrvvavadeva tatra] laukikamārgabhāvanā, lokottaramārgabhāvanā, mṛdumadhyādhimātrabhāvanā,
prayogamārgabhāvanā, ānantaryavimuktiviśeṣamārgabhāvanā[|]

tatra śamathabhāvanā navākārāyāścittasthityā[ṃ] (ñcittasthityāṃ) pūrvvavat|

vipaśyanābhāvanā pūrvvavadeva| tatra laukikamārgabhāvanā [ya] dadhobhūmikānāmaudārikadarśanatayā
uparibhūmīnāṃ ca śāntadarśanatayā, yāvadākiñcanyāyatanavairāgyagamanaṃ [|]

tatra lokottaramārgabhāvanā duḥkhaṃ vā duḥkhato manasikurvvataḥ, yāvanmārgamvā mārgato manasikurvvataḥ|
yadanāsraveṇa mārgeṇa samyagdṛṣṭyādikena yāvannaivasaṃjñā nāsaṃjñāyatanavairāgyagamanaṃ
[|]

tatra mṛdumārgabhāvanā yayaudārikānadhimātrān kleśānprajahāti| tatra madhyamārgabhāvanā yayā
madhyān kleśān prajahāti| tatrādhi[mātra] mārgabhāvanā yayā mṛduṃ kleśaprakāraṃ prajahāti|
sarvvampaścātpraheyaṃ|

tatra prayogamārgabhāvanā yayā prayogamārabhate kleśa prahāṇāya| tatrānantaryamārgabhāvanā yayā
prajahāti| tatra vimuktimārgabhāvanā yayā samanantaraprahīṇe kleśavimuktiṃ sākṣātkaroti|
tatra viśeṣamārgabhāvanā yayāsta (yayā ta) ta ūrdhvaṃ yāvadanyabhūmikasya kleśaprayogamārabdhavyaṃ
nārabhate| niṣṭhāgato vā nārabhate| ityayamekādaśavidho bhāvanāyāḥ prakārabhedo
veditavyaḥ|

tasyaivaṃ bhāvanāprayuktasya kālena ca kālaṃ kleśānāṃ prahīṇāprahīṇatāṃ mīmānsa(māṃsa)taḥ (mānasya?)
kālena kālaṃ saṃvejanīyeṣu dharmeṣu cittaṃ samvejayataḥ, kālenakālamabhipramodanīyeṣvabhipramodayataḥ
so'sya bhavati[rati] saṃgrāha[ko] manaskāraḥ| tasyāsya ratisaṃgrāhakasya
manaskārasyāsevanānvayād bhāvanānvayādbahulīkārānvayānniravaśeṣabhāvanāprahātavyā [ḥ]
kleśaprahāṇāya sarvvapaścimaḥ śaikṣo vajropamaḥ samādhirutpadyate| tasyotpādātsarvve bhāvanāprahātavyāḥ
kleśāḥ prahīyante|

kena kāraṇena vajropama ityucyate| tadyathā vajra[ṃ] sarvveṣāṃ tadanyeṣāṃ maṇimuktāvaiḍūryaśaṃkhaśilāpravāḍā(lā)dīnāṃ
maṇīnāṃ sarvvasāraṃ sarvvadṛḍhaṃ tadanyānvilikhati| na tvanyairmaṇibhirvilikhyate|
evamevāyaṃ samādhiḥ sarvvaśaikṣasamādhīnāmagryaḥ, śreṣṭhaḥ sarvvasāraḥ
sarvvakleśānabhibhavati| na ca punarutpattikleśairabhibhūyate| tasmādvajropama ityucyate|

tasya vajropamasya samādheḥ samanantaraṃ sarvvakleśapakṣyaṃ dauṣṭhulyabījasamuddhātādatyantatāyai
cittamadhimucyate| gotrapariśuddhiṃ cānuprāpnoti [|] sarvva dauṣṭhulya kleśondhakṣayāya
jñānamutpadyate| hetukṣayāccāyatyāṃ duḥkhasya sarvveṇa sarvvamaprādurbhāvāyānutpāda jñānamutpadyate|
sa tasmin samaye[']rhan bhavati| kṣīṇāsravaḥ, kṛtakṛtyaḥ, kṛtakaraṇīyo[']nuprāptasvakāryaḥ
parikṣīṇabhavasaṃyojanaḥ samyagājñāsuvimuktacittaḥ| daśabhiraśaikṣairdharmaiḥ
samanvāgataḥ| aśaikṣayā samyagdṛṣṭyā samyaksaṃkalpena yāvadaśaikṣayā samyagvimuktyā samyagjñānena
[|] svacittavaśavartī ca bhavati| vihāre ca manasikāre ca| samayena yena kāṃkṣate|
vihāreṇāryeṇa vā, divyena vā, brāhmeṇa vā, tena tena viharati| yaṃ yamevākāṃkṣate dharmaṃ
manasi karttuṃ kuśalamarthopasaṃhitaṃ| laukikaṃ vā lokottaramvā, taṃ tameva manasi karoti|

tatrāryo vihāraḥ śūnya[tā]vihāro (ra [ā])nimittavihāro['praṇihitavihāro] nirodhasamāpattivihāraśca|
divyo vihāro dhyānārūpyavihāraḥ| brāhmo vihāro maitrīkaruṇāmuditopekṣāvihāraḥ| atyantanirmalobhavatyatyantavimalo[']tyantabrahmacaryaparyavasānaḥ|
nirgata ivāsi utkṣipta pari.............................................
ityapi paṃcāṃgaprahīṇaṣaḍaṃgasamanvāgataḥ
(e)kārakta............................................... śe(śre)-ttu(tra)(kṣetra?) dharmāśrayaḥ|
praṇunnaḥ pratye...............................................praviyu(mu)kta cittaḥ,
suvimuktaprajñaḥ kevalo ukṣi..........cca...........li puruṣa ityucyate| pa ścitu.............samanvāgato
bhavati| pā laṃ dṛṣṭvā caivaṃ sumanāḥ|

bhavati suṣṭhumanāḥ upekṣako bhavati smṛtaḥ samprajā[nā]naḥ| evaṃ śrotreṇa śabdān, ghrāṇena
gandhān, jihvayā rasān, kāyena spraṣṭavyān, manasā dharmān vijñāya| me va........tadūrdhva|
upekṣako viharati smṛtaḥ saṃprajā[nā]naḥ| sa tasmin samaye apariśeṣarāgakṣayaṃ pratisaṃvedayati|
sa kṣayādrāgadveṣamohānāṃ yattyāgaṃ (yastyāgaḥ), tanna karoti...........

samacittaśca bhavati vāsī candanakalpaḥ sendro pitryāṇāṃ devānāṃ mānyaśca pūjyaśca mārgakāśeṣadhātupratiṣṭhite
ca bhavati tīrṇṇaḥ pāragato[']ntimādehadhārītyucyate| pūrvakarmakleśāviddhānāṃ
pañca skandhānāṃ svarasaṃ..........nānu pādānāt vā,nirupadhiśeṣanirvāṇadhātau (praviṣṭaḥ/praviśati)

......parinirvṛto bhavati| yathā na saṃsṛto (tau) nānyatra yad duḥkhaṃ tanniruddhaṃ tavyupaśāntaṃ
tacchītībhūtaṃ bhava iṃ gataṃ| śāntaṃ śāntamidaṃ padaṃ| yaduta sarvvopadhipratiniḥsarvasaṃjñākṣayo
virāgo nirodho nirvāṇaṃ tasyemāni liṃgānyevaṃ bhāgīyāni veditavyāni| pañca
sthānānyu..........bhikṣuḥ kṣīṇāsravaḥ prati| vi vine| kta manyamasaṃ tathā

prāpayituṃ mandadā tra ma brahmacaryaṃ maithunaṃ dharmaṃ pratiṣevituṃ| saṃprajānā(no) mṛṣāpabhāṣitumabhavyaḥ
mandavikāreṇa kāmānparibhoktuṃ| tathā bhavyaḥ svayaṃ kṛtaṃ sukhaṃ duḥkhaṃ
pratyetuṃ| pūrvvavadyāvatsvayaṃkāyakāro[']hetusamutpannamugraduḥkhaṃ praṇītamamavyāya kṛtastubhiḥ(tiḥ)|
satrāsaṃ māṃsaṃ bhakṣya(vya).........

'anyatāmānyatamvā bhayabhairavaṃ........saṃtrāsamāpattu rayamasau vajropamaḥ samādhirayaṃ prayoganiṣṭho
manaskāraḥ yaḥ punaragraphalārhattvasaṃgṛhītamanaskāro'yaṃ prayoganiṣṭhāphalo
manaskāraḥ| ebhiḥ saptabhirmanaskārairlokottareṇa mārgeṇātyantaniṣṭhāt ā/prā pā taḥ-ta

ityayamucyate sā/mo dha ka sarvveṣāṃ samyaksaṃbuddhānāṃ saśrāvakasaṃyuktānāṃ nirdeśasthānīyānāṃ
sākṣātkā[ra] sthānīyānāṃ tadyathā sarvanāmakāyapadakāyavyaṃjanakāyakāvyamanu śāstrāṇi||
mātṛkā||

|| uddānam||

lakṣaṇapratisaṃvedī syāttathaivādhimokṣikaḥ|prāvivekyaratigrāhī tadvyāmīmānsa(māṃsa)kaḥ||punaḥ
prayoganiṣṭhā kṛtyuttaratatphalaḥ paścimo bhavet|manaskāraśca, dhyānānāṃ ārūpyānā(ṇāṃ)
vibhāgatā||samāpattī(ttira)abhijñāśca upapattiśca liṅgatā|satyānāṃ vyavacāraśca prativedhastathaiva
ca||bhāvanāyā vibhaṅgaśca niṣṭhā bhavati paścimā||

|| śrāvakabhūmau caturthaṃ yogasthānam|||| samāptā śrāvakabhūmiḥ||

