Śrāvakabhūmiḥgotrabhūmiḥ//[|] indriyaira vikalatā, āyatanagataḥ prasādaḥ, aparivṛttakarmāntatā
[|]tatra manuṣyatvaṃ katamat| yathāpīhaikatyo manuṣyāṇāṃ sabhāgatāyāṃ pratyājāto bhavati|
puruṣaśca puruṣendriyeṇa [samanvāgato bhavati| idamucyate manuṣyatvaṃ [|]āryā[ya]tane pratyājātiḥ
katamā [|] yathāpīhai] katyo madhyeṣu [ja] napadeṣu pratyājāto bhavati pūrvvavadyāvadyatra
gatiḥ satpuruṣāṇāmiyamucyate āryāyatane pratyājātiḥ [|]indriyairavikalatā katamā
[|] yathāpīhaikatyaḥ ajāto bhavatyaneḍaka iti vistaraḥ [|] aṃgapratyaṃgāvikalo vā yadrūpeṇāṃpratyaṃgāvaikalyena
śrotrāvaikalyādikena bhavyaḥ kuśalapakṣasamudāgamāya [|] idamucyate
indriyā vaikalyaṃ [|]āyatanagataḥ prasādaḥ katamaḥ [|] yathāpīhaikatyena tathāgatapravedite
dharmmavinaye śraddhā pratilabdhā bhavati| cetasaḥ prasādaḥ [|] ayamucyate āyatanagataḥ
prasādastadāyatanaṃ tathāgatapravedito dharmavinayaḥ sarvveṣāṃ laukikalokottarāṇāṃ śukladharmāṇāmutpattaye
[|] yā punaratra śraddhā, tena pūrvaga

menādhipatyena sa āyatanagataḥ prasādaḥ [|]sarvvakleśamalakāluṣyāpanayanā aparivṛttakarmāntatā
yena paṃcānāmānantaryāṇāṃ karmmaṇāṃ, tadyathā mātṛvadhāt pitṛvadhādarhadvadhātsaṃghabhedāttathāgatasyāntike
duṣṭacittarucirotpādādanyatamānyatamadānantaryaṃ karma dṛṣṭa eva dharme
na kṛtaṃ bhavati nādhyācaritamiya mucyate| aparivṛttakarmāntatā| itīmāni pañcānantaryāṇi
karmmāṇi kṛtopacitāni [|] dṛṣṭa eva dharme parivartyābhavyo bhavati parinirvvāṇāyāryamārgasyotpattaye
tasmādetāni parivṛttakarmāntatetyucyate| svayamevānena sa ātmabhāva ebhiḥ pañcabhiraṅgaiḥ
sampādito bhavati| tasmādātmasampadi tyucyate|parasampat katamā [|] tadyathā
buddhānāmutpādaḥ, saddharmadeśanādeśitānāṃ dharmāṇāṃ avasthānamavasthitānāṃ cānupravarttanaṃ|
parataśca pratyanukampā [|]tatraḥ buddhānāmutpādaḥ katamaḥ [|] yathāpīhaikatyaḥ sarvvasarvvasatve
(ttve) ṣu kalyāṇaṃ hitādhyāśayamutpādya prabhūtairduṣkarasahasrairmahatā ca puṇyajñānasambhāreṇa
[ ] ātmabhāvapratilambhe bodhimaṇḍe niṣadya, pañcanivaraṇāni prahāya,
caturṣu smṛtyupasthāneṣu sūpasthitacittaḥ, saptatriṃśad bodhipakṣyān dharmān bhāvayitvā [a]nuttarāṃ
samyaksaṃbodhimabhisaṃbudhyate| ayamucyate buddhānā [mu] tpādaḥ| atītānāgatapratyutpanneṣvadhvasu
evamevā [ ] [ kleśa ā yā] ta evaṃ buddhā bhagavanto loka utpadya tasyaiva
ca śrāvakalokānukampāmupādāya catvāryāryasatyānyārabhya duḥkha [ ] sadbhirayañca dharmo
niryāto, deśitaḥ, praśasto buddhaiśca buddhaśrāvakaiścā [ yamucyate buddhānāmutpādaḥ]|deśitānāṃ
dharmāṇāṃ avasthānaṃ katamat| deśite saddharme, pravartite dharmacakre, yāvacca buddho
bhagavāṃ (vān) jīvati, tiṣṭhati ca, parinirvṛte ca buddhe bhagavati, yāvatā kālena pratipattirna
hīyate, saddharmaśca nāntardhīyate [|] idamucyate saddharmasyāvasthānaṃ yāva [ vasthānaṃ
veditavyaṃ] [|]avasthitānāṃ dharmāṇāmanupravarttanaṃ katamat| yatta evādhigantāra
[ḥ] saddharmasya, saddharmasākṣātkriyāyai bhavyāṃ pratibalatāṃ jānatāṃ viditvā yathādhigatāmevānulomikīmavavādānuśāsanīmanupravarttayantīdamucyate
avasthitānāṃ dharmāṇāmanupravarttanaṃ||parataḥ
pratyanukampā katamā| parata ucyante dā yakadānapatayaḥ te yāni tasyānulomikāni
jīvito padhāraṇāni taiḥ pratyanukampate (nte) yaduta cīvarapiṃḍapātaśayanāsanaglānapratyayabhaiṣajyapariṣkārairiyamucyate
parataḥ pratyanukampā||kuśalo dharmacchandaḥ katamaḥ
[|] yathāpīhaikatyastathāgatasya vā, tathāgataśrāvakasya vā antikāddharmaṃ śrutvā śraddhāṃ
pratilabhate| sa tāṃ pratilabhya idaṃ saṃśikṣate| saṃbādho gṛhāvāso rajasāmāvāsaḥ| abhyavakāśaṃ
pravrajya yanva(yannva) haṃ sarvaṃ kaḍa(la) travargaṃ, dhanadhānyahiraṇyaṃ cotsṛjya
svākhyāte dharmavinaye samyagevāgārādanāgārikāṃ pravrajeyam| pravrajitvā (pravrajya) ca pratipattyā
sampādayeyamiti| ya evamutpannaśchandaḥ kuśaleṣu dharmeṣvayamucyate kuśalo dharmachandaḥ
(cchandaḥ)||pravrajyā katamā [|] yā tameva kuśalaṃ dharmacchandamadhipatiṃ kṛtvā
jñapticaturthena vākkarmaṇā upasampatkuśalairaśī (ḥśī) lasamādānaṃ vā [|] iyamucyate pravrajyā||śīlasambaraḥ
katamaḥ [|] sa tathā pravrajitaḥ śīlavān viharati, prātimokṣasamvarasaṃvṛtaḥ|
ācāragocarasampannaḥ| aṇumātreṣvavadye ṣu bhayadarśī, samādāya śikṣate śikṣāpadeṣu
[|] ayamucyate śīlasamvaraḥ||indriyasamvaraḥ katamaḥ|| sa tameva śīlasamvaraṃ niśrityārakṣitasmṛtirbhavati|
nipakasmṛtiḥ| smṛtyā [''] rakṣitamānasaḥ samāvasthāvacārakaḥ [|] sa cakṣuṣā
rūpāṇi dṛṣṭvā| na nimittagrāhī bhavati, nānuvyaṃjanagrāhī yato[a]dhikaraṇama sya pāpakā,
akuśalā dharmāścittamanusraveyusteṣāṃ samvarāya pratipadyate [|] sa śrotreṇa śabdāṃ (bdān),
ghrāṇena gandhān, jihvayā rasān, kāyena spraṣṭavyāni (|), manasā dharmān vijñāya na
nimittagrāhī bhavati nānuvyaṃjanagrāhī yato[a]dhikaraṇamasya pāpakā akuśalā dharmāścittamanusraveyusteṣāṃ
samvarā [ya pratipadyate, rakṣati] mana indriyaṃ mana indriyeṇa samvaramāpadyate|
ayamucyate indriyasamvaraḥ|bhojane mātrajñatā katamā [|] sa tathā saṃvṛtendriyaḥ pratisaṃkhyāyāhāramāharati|
na darpārthaṃ, na madārthaṃ, na maṇḍanārthaṃ, na vibhūṣaṇārthaṃ,
yāvadevāsya kāyasya sthitaye, [yāpanāyai, brahmacaryānugrahāya] iti| paurāṇāṃ vedanāṃ prahāsyāmi,
navāṃ ca notpādayiṣyāmi [|] yātrā ca me bhaviṣyati| balaṃca, sukhaṃ cānavadyatā
ca, sparśavihāratā ceyamucyate bhojane mātrajñatā||jāgarikānuyogaḥ katamaḥ| [sadivā caṃkramaniṣadyābhyāmāvaraṇīyebhyo
dharmebhyaścittaṃ pari] śodhayati| sa divā caṃkramaniṣadyābhyāmāvaraṇīyebhyo
dharmebhyaścittaṃ pariśodhya, tato vihārānnirgamya, bahirvihārasya pādau prakṣālya,
dakṣiṇena pārśvena siṃhaśayyāṃ kalpayatyālokasaṃjñī, smṛtaḥ, saṃprajānan, utthānasaṃjñāmeva
manasi kurvvan sa rātryāḥ paścime yāme [laghu laghveva prativibudhya, caṃkramaniṣadyābhyā]
māvaraṇīyebhyo dharmebhyaścittaṃ pariśodhayatīyamucyate pūrvvarātrāpararātraṃ
jāgarikānuyuktatā [|]saṃprajānadvihāritā katamā [|] sa tathā jāgarikānuyuktaḥ ati (bhi) kramapratikrame
saṃprajānadvihārī bhavatyālokitavyavalokite, sāmmiñjitaprasārite, sāṃghāṭīcīvarapātradhāraṇe,
aśitapītakhāditasvādite nidrāklamavinodane, gate, sthite, niṣaṇṇe, śayite,
jāgṛte, bhāṣite, tūṣṇīmbhāve samprajānadvihārī bhavati| iyamucyate samprajānadvihāritā||prāvivekyaṃ
katamat [|] sa ebhirdharmaiḥ parikarmmabhūmiṃ śodhayitvā viviktāni śayanāsanānyadhyāvasatyaraṇyāni,
vṛkṣamūlāni, śūnyāgārāṇi, parvatakandaragiriguhāpalāla [puṃjā] (')
bhyavakāśaśmaśānavanaprasthāni prāntāni śayanāsanādīnīdamucyate prāvivekyam||nivaraṇaviśuddhiḥ
katamā [|] so [a] raṇyagato vā, vṛkṣamūlagato vā, śūnyāgāragato vā, paṃcabhyo nivaraṇebhyaścittaṃ
viśodhayati| kāmacchandād vyāpādātstyānamiddhādauddhatyakaukṛtyādvicikitsāyāḥ
[|] sa ebhyo nivaraṇebhyaścittaṃ viśodhya vinivaraṇaṃ samādhikalpatāyāmavasthāpayatīyamucyate
nivaraṇa viśuddhiḥ|samādhisanniśraya katamaḥ| sa pañcanivaraṇāni prahāya cetasopakleśa
(cetasa upakleśa) karāṇi saṃkleśakarāṇi| viviktaṃ kāmairviviktampāpakairakuśalairdharmaiḥ
savitarka savicāraṃ vivekajaṃ prītisukhaṃ prathamaṃ dhyānamupasaṃpadya viharati [|] savitarkasavicārāṇāṃ
vyupaśamādadhyātmasaṃprasādāccetasa ekotībhāvādavitarkamavicāraṃ samādhijaṃ
prītisukhaṃ dvitīyaṃ dhyānamupasampadya viharati| sa prītervirāgādupekṣako viharati smṛtaḥ
saṃprajāna[n] sukhaṃ ca kāyena pratisamvedayate yat| tadāryā ācakṣate upekṣakaḥ smṛtimān
sukhavihārī tṛtīyaṃ dhyānamupasampadya viharati sa sukhasya ca prahāṇāt pūrvvameva saumanasyadaurmanasyayorastagamā
(rastaṅgamā) daduḥkhāsukhamupekṣāsmṛtipariśuddhaṃ caturthaṃ dhyānamupasampadya
viharati| ayamucyate samādhisanniśrayaḥ[|]so [a] nayā ['']nūpūrvyā uttarottarānviśiṣṭān
viśiṣṭatarān viśiṣṭatamān pratyagrānātmasampatpūrvvān samādhi] saṃniśrayaparyavasānān
samudānayati| evaṃ pariśuddhe citte paryavadāte anaṃgaṇe vigatopakleśe ṛjubhūte
karmaṇye sthite āniṃjyaprāpte sa ceccatvāryāryasatyānyārabhya teṣāṃ parijñāyai prahāṇāya
sākṣātkriyāyai bhāvanāyai parato ghoṣamavavā dānuśāsanīṃ pratilabhate| evamasau bhavyo bhavati
pratibalaśca yoganimittasya manaskārasyotpādanāya| ya (ta) tpūrvvikāyāśca samyagdṛṣṭeryayā
catvāryāryasatyānyabhisamāgacchati| vimuktiñca paripūrayati| nirupadhiśeṣe ca nirvvāṇadhātau
parinirvvāti| tatra yā samyagdarśanamupādāya vimuktiparipūriḥ| nirupadhiśeṣaparinirvvāṇaṃ
cāyaṃ gotrasamudāgamo veditavyaḥ| tatrātmasampadamupādāya yāvatsamādhisanniśrayo
[a]yaṃ | hīnaḥ samudāgamapratyayo veditavyaḥ| tatra yaḥ catuḥsatyadeśanāvavādādhipateyaḥ
parato ghoṣaḥ, yaśca yoniśo manaskāraḥ| ayaṃ pradhānaḥ samudāgamapratyayo veditavyaḥ| idamucyate
gotravyavasthānaṃ||gotrasthasya pudgalasya katamāni liṃgāni| āha| yānyaparinirvvāṇadharmakasya
liṃgāni| ( āha| yānyaparinirvvāṇadharmakasya liṃgāni|) tadviparyayeṇa gotrasthasya
pudgalasya liṃgāni veditavyāni|kāni punaraparinirvvāṇadharmakaliṃgāni yaiḥ samanvāgataḥ
aparinirvvāṇadharmakaḥ| aparinirvvāṇadharmako [']yamiti vijñeyaḥ| bahūnyaparinirvvāṇadharmakaliṃgāni|
(pradeśamātraṃ|) pradeśamātrantu nirdekṣyāmi| ihāparinirvvāṇadharmasya pudgalasyādita
evāla [ ] tṛṣṇā sarvveṇa sarvvaṃ sarvvathā ca sarvvabuddhairāśrayasanniviṣṭā aprahāṇadharmiṇī
bhavatyanutpādyā dūrāgatā pragāḍhasanniviṣṭā [idaṃ]| idaṃ prathama [ma] gotrakasthasya
pudgalasya liṃgaṃ|| punaraparamagotrasthaḥ pudgalaḥ anekaparyāyeṇa saṃsāraguṇān
vicitrān prabhūtāṃśca śrutvā nirvvāṇaguṇāṃścānekaparyāyeṇa vicitrān| prabhūtāṃśca śrutvā
parīttamapi prapaṃce saṃsāradoṣadarśanamādīnavadarśanaṃ| saṃvegamātraṃ notpāditavānatītamadhvānamupādāya
notpādayiṣyatyānāgata [madhvāna] mupādāya notpādayati [varta] mānamadhvānamupādāya
parīttakalpamātrakamavaramātrakaṃ nirvvāṇe, tṛṣṇākṣaye, virāge, nirodhe guṇadarśanamuśansa
(śaṃsa) darśanaṃ prasādamātrakamatītānāgatapratyutpannamadhvānamupādāya notpāditavānnotpādayiṣyati
notpādayati| idaṃ dvitīyamagotrastha [sya pudgalasya] liṃgam| punaraparamagotrasthaḥ
pudgalaḥ [anekaparyā] [yeṇa..............] gāmīduḥ [khā] patrāpyeṇa samanvāgato
bhavati| yenāyamaghṛṇacittaścāsaṃkucitacittaśca prahṛṣṭacittaśca sarvvasyāyamadhyācarati|
na ca kadācittani (nni) dānaṃ vipratisārī bhavati| nānyatra // [|] [idaṃ tṛtīyamagotrasthaṃ
liṅgaṃ [|]puna] raparama gotrasthaḥ sarvvākāraparipūrṇṇe [a] sya (|) do [ṣa] yukte citre
(tte) gamake duḥkhaṃ vā ārabhya, samudayaṃ vā, nirodhamvā, mārgamvā, saddharme deśyamāne
na labhate cetasa āvarjanamātre karmaṇi, muktimātre [yadutātī] [tamadhvānamupādāyānāgatamadhvānamupādāya
ya] duta pratyutpannamadhvānamupādāya| idaṃ caturthamagotrasthaṃ liṃgaṃ
| punaraparamagotrasthaḥ pudgalaḥ sa cet kadācit karha (rhi)cit svākhyāte dharmavinaye pravrajati|
sa rājā bhinirṇīto vā, co (cau) rābhinirṇīto vā, ṛ[ṇā] rto vā, ajīvikāmayabhīto
vā, mā [rabhayabhīto vā, aśramaṇaḥ śramaṇaprati] jñaḥ, abrahmacārī brahmacārī (ri-) pratijñaḥ,
atītānāgatapratyutpanneṣvadhvasvagotrasthasya pudgalasyaivameva pravrajyā veditavyā|
na vā śikṣākāmasya pudgalasya pravrajyopasampadbhikṣubhāvaḥ| tadanena paryāyeṇānenābhisandhinā
arthato nai [ryāṇikato [a]gotrasthaḥ pudgalaḥ pravrajita] iti saṃkhyāṃ gacchati| idaṃ
pañcamamagotrasthasya pudgalasya liṃgam|| punaraparamagotrasthaḥ pudgalo yatkiṃcit kuśalaṃ
karma karoti| kāyena, vācā, manasā vā tatsarvvaṃ bhavābhiprāyo vā, viśiṣṭamāyatipunarbhavamabhiprārthayamāno
bhogābhiprāyo [vā bhavati| idaṃ ṣaṣṭhamagotrasthasya pudgalasya] liṃgaṃ|
evaṃbhāgīyāni cāsya bahūni liṅgāni samvidyante yaiḥ samanvāgataḥ| aparinirvvāṇadharmako
[a] parinirvvāṇadharmmaka iti saṃkhyāṃ gacchati||tatra katame gotrasthāḥ pudgalāḥ| āha|
asti gotrasthaḥ pudgalaḥ| gotra eva sthito, nāvatīrṇṇo na niṣkrāntaḥ [avatīrṇṇo na niṣkrāntaḥ,
avatīrṇṇo niṣkrānto], mṛdvindriyo, madhyendriyaḥ, tīkṣṇendriyaḥ, rāgacarito, dveṣacarito,
mohacaritaḥ| akṣaṇopapannaḥ| apramattaḥ, mithyāpratipannaḥ, amithyāpratipannaḥ, āvṛto
[a]nāvṛtaḥ, dūre, antike [|] paripakvaścā [a] paripakvaśca, viśuddhaścāviśuddha [śca [|]
||tatra katamo gotrastha eva pudgalaḥ| āha|] yathāpīhaikatyaḥ pudgalo lokottaradharmabījamohāgato
bhavati| na ca punaradyāpi labhate satpuruṣasaṃsevāṃ vāgamya, saddharmaśravaṇaṃ vā,
tathāgatapravedite dharmavinaye śraddhāṃ ca śīlaṃ ca samādadāti| na śrutamudgṛhaṇāti| na
tyāgaṃ bṛṃhayati, na dṛṣṭimṛjūka [roti | ayamucyate gotrastha eva pudgalaḥ||a]sya viparyayeṇa
śuklapakṣeṇa gotrasthaścāvatīrṇṇaśca veditavyaḥ| ayantu viśeṣo no tu lābhī bhavatyāryamārgasya|
tatphalasya ca kleśa visaṃyogasya||katamo gotrasthaścāvatīrṇṇaśca niṣkrāntaśca||
etadevoktvā [a]yaṃ viśeṣaḥ [|] lābhī bhavatyāryamārgasya tatphalasya ca|| [|][tatra mṛdvindriyaḥ
pudgalaḥ katamaḥ| yasya nātyarthaṃ jñeye vastunyālamba]ne atyarthaṃ dhandhavāhīnīndriyāṇi
bhavanti| mandavāhīni vā [|] śrutamayena vā, cintāmayena vā, bhāvanāmayena vā manasikāreṇa
saṃprayuktāni| yaduta śraddhā, vīryaṃ, smṛtiḥ, samādhiḥ| prajñā vā [|] na samarthāni,
na pratibalāni dharmmasya vā prativedhāyārthasya vāśuca prativedhāya| ayamucyate mṛdvindriyaḥ
pudgalaḥ||madhyendriyaḥ katamaḥ[|] yasya nātyarthaṃ jñeye vastunyālambane dhandhavāhīnīndriyāṇi
sarvvaṃ pūrvvavadvistareṇa vaktavyamayamucyate madhyendriyaḥ pudgalaḥ||tīkṣṇe[ndriyaḥ
pudgalaḥ] katamaḥ [|] yasya pudgalasya jñeye vastunyālambane [a] dhandhavāhīnīndriyāṇi
bhavanti| amandavāhīni [|] śrutamayena [vā, cintāmayena vā, bhāvanāmayena vā manasikāreṇa
saṃprayuktāni| yaduta śraddhā, vīryaṃ, smṛtiḥ,] samādhiḥ, prajñā vā [|] śaktāni bhavanti
dharmasya prativedhāya, arthasya vā āśu ca prativedhāya| [tanu] vā [|] ayamucyate
tīkṣṇendriyaḥ pudgalaḥ [|]rāgacaritaḥ pudgalaḥ katamaḥ| yo raṃjanīye ālambane tīvrarāgaśca
bhavatyāyatarāgaśca, ayamucyate [rāgacaritaḥ pudgalaḥ||dveṣacaritaḥ pudgalaḥ katamaḥ| yaḥ
pra] tighasthānīye ālambane tīvradveṣaśca bhavatyāyatadveṣaścāyamucyate dveṣacaritaḥ pudgalaḥ||mohacaritaḥ
pudgalaḥ katamaḥ| yo jñeye vastuni tīvramohaśca bhavatyāyatamohaścāyamucyate
mohacaritaḥ pudgalaḥ||akṣaṇopapannapramatta [mithyāpratipannāśca pudgalāḥ katame| akṣaṇo]
papannāḥ pramattāmithyāpratipannānāvṛtā (pannā anāvṛtā) veditavyā [ḥ] ||dūre pudgalaḥ
katamaḥ| asti pudgalaḥ kāladūratayā nirvvāṇasya dūre| asti prayogadūratayā (|) tatra katamaḥ
kāladūratayā dūre| anekairjātiśatairanekairjātiśatasahasraiḥ [aneka jātiśatasahasraiḥ]
tataḥ paścād bhavyo [bhavatyāśupratyayalābhāya| parinirvvāṇāya| tatra| prayogadūratayā pu]
dgalo gotra eva kevale sthito bhavati| nāvatīrṇṇaḥ| sa bhavyo bhavatyāśupratyayalābhāya|
parinirvāṇāya[|] sa nirvvāṇāyānārabdhaprayogadūratayā [dūratvāt prayoga] kāladūratayā ayamucyate
dūre pudgalaḥ|| āsanne pudgalaḥ| .............................avatārabhūmiḥ...........
yaiḥ ṣaḍbhirbhavyo mṛdukuśalamūlasamanvāgato madhyakuśalamūlasamanvāgataḥ| adhimātrakuśalamūlasamanvāgataḥ|
niṣṭhāprāyogiko, niṣṭhāgataśca|tatra katamo bhavya eva pudgalaḥ| yo
gotrasthāna (naṃ) cā (bhi) dhyāyi (yī) tatprathamatastathāgatapravedite dharmavinaye śraddhāṃ
pratilabhate| yā ca dṛṣṭimṛjūkaroti|tatra katamo mṛdukuśalamūlasamanvāgataḥ| yo gotrasthastena
vā tathāgatapravedite dharmavinaye tatprathamataḥ śraddhā pratilabdhā bhavati| yāvad
dṛṣṭi ṛjūkṛtā [|] ayamucyate mṛdukuśalamūlasamanvāgataḥ [|]madhyakuśalamūlasamanvāgato
gotrasthaḥ pudgalastatprathamatastathāgatapravedite dharmavinaye śraddhāṃ pratilabhya, yāvaddṛṣṭimṛjuṃ
kṛtvā ekamvā (kaṃ vā), dve vā, sambahulāni vā janmānyabhinirvvarttayati| viśeṣāye(yai)
ti|ya [ḥ] paraiti| no caramamātmabhāvaṃ pratilabhate| yatra sthitaḥ parinirvvātyayamucyate|
adhimātrakuśalamū lasamanvāgataḥ pudgalaḥ|tatra katamo niṣṭhāprāyogikaḥ pudgalaḥ
| yaḥ pudgalaścaramamātmabhāvaṃ pratilabhyāsravakṣayāya samyagavavādānuśāsanīṃ, saddharmaśravaṇaṃ
vā pratilabhya samyageva prayujyate| na cādhmāyi (yī?) sarvveṇa sarvvaṃ sarvvathā
pratipadyate| āsravakṣayamanuprāpnoti | na niṣṭhāṃ gacchatyayamucyate niṣṭhāprāyogikaḥ
pudgalaḥ|tatra niṣṭhāgataḥ pudgalaḥ katamaḥ [|] yaḥ samyagāveditaḥ samyaganuśiṣṭaḥ| yadutāsravakṣayāya
tathā tathā pratipadyate| yat sarvveṇa sarvvaṃ sarvvathā āsravakṣayamanuprāpnoti|
kṛtakṛtyo bhavati paramaśītībhāvaprāptaḥ [|] ayamucyate niṣṭhāgataḥ pudgalaḥ||tatra
bhavyajātīyaḥ pudgalo gotraṃ niśritya, gotraṃ pratiṣṭhāya mṛdūni kuśalamūlāni pratilabhate|
avatīrṇṇaśca bhavati| so[a] vatīrṇṇo mṛdūni kuśalamūlāni niśritya, pratiṣṭhāya, madhyāni
kuśalamūlāni pratilabhatetaiścātmānamparipācayati| sa tathā paripacyamāno madhyāni kuśalamūlāni
niśritya pratiṣṭhāyādhimātrāṇi kuśalamūlāni pratilabhate| paripakvaśca bhavati| so
[a]dhimātrakuśalamūlahetusamudāgatenā ['']tmabhāvapratilambhena yadā sambhārañca samudānayati|
cittaikāgratāñca spṛśati| samyaktvañca nyāmamavakrāmati| strota āpattiphalamvā, sakṛdāgāmiphalaṃ
vā [a]nāgāmiphalamvā sākṣātkaroti| no tvagraphalamarhatvaṃ(ttvaṃ) sākṣātkaroti|
tadā niṣṭhāprāyogika ityucyate|yadā tu sarvvakleśaprahāṇamarhatvaṃ (ttvaṃ) sākṣātkaroti|
tadā niṣṭhāgato bhavati||saiṣā sādimadhyaparyavasānā sarvvaśrāvakacaryā ṣaḍbhiḥ pudgalavyavasthānaiḥ
sandarśitā bhavati| tatra gotreṇādi [ḥ] śrāvakacaryāyāḥ sandarśitaḥ| niṣṭhāyā
(niṣṭhayā) paryavasānaṃ| tadanyena madhyaṃ saṃdarśitaṃ ||tatrāvatīrṇṇānāṃ pudgalānāṃ kiṃ
parimāṇaniyatastulyaśca sarvveṣāṃ kālo bhavati| parinirvvāṇāyā hosvidaparimāṇaniyataḥ| atulyaniścayaḥ
sarvveṣāṃ kālo bhavati| na parinirvvāṇāya āho naiṣāṃ parimāṇaniyataḥ kālo nāpi
tulyaḥ sarvveṣāmparinirvvāṇāya [|] api tu yathāyogameṣāṃ yathāpratyayalābhaṃ parinirvvāṇaṃ
veditavyaṃ| keṣāṃciccireṇa, keṣāṃciccāticireṇa, keṣāṃcitpunaḥ kṣiprameva parinirvvāṇaṃ bhavatyapi
tu yo gotrasthaḥ pudgalaḥ [sa] sarvvakṣipraṃ parinirvvāti| so[a] vaśyaṃ trīṇi janmānyabhi
nirvarttayati| ekasminnavataratyekasmiṃ (smin) parimucyate| ekāsmiṃ(smin) janmani
paripakvo bhavati| tatraiva ca parinirvvāti| no cet parinirvvāti| so [a]vaśyaṃ śaikṣakālaṃ
karoti| parañca saptabhavānabhinirvvarttayatīdamucyate avatāravyavasthānaṃ|avatīrṇṇasya
pudgalasya katamāni liṃgāni| iha gotrasthaḥ pudgalaḥ avatīrṇṇamātra eva yadā janmāntaraparivarttenāpi
smṛtisaṃpramoṣaṃ pratilabhate| āśāstari dharmmavinaye vā sati samvidyamāne [a]pi
durākhyāte dharmmavinaye svākhyāte [a] pyanekaparyāyeṇa durākhyātasya dharmmavinayasya
varṇṇaṃ stutimānuśansaṃ(śaṃsaṃ) śrutvā nāvatarati| na pravrajati| pravrajito[a] pyavatīrṇṇo
laghu ladhveva pratyudāvarttakhe| prakṛtyaiva cāsya tatrārocakaḥ saṃtiṣṭhate| madhuni jātasyeva
ca prāṇakasya śuktiprakṣiptasya kāmopabhogino vā karde(nde ?)ṇa, syandanikāyāmvā
prakṣiptasya yathāpi tatpūrvvakeṇaiva hetubalādhānena svākhyātasya vā punardharmmavinayasya
naiva varṇṇa [ṃ] stutimānuśansaṃ (śaṃsaṃ) śrṛṇoti vā kaṇḍati vā| alpamātramavaramātramvā
śrutvā, aśrutvā vā laghu laghvevāvatarati pravrajati vā[|] tathā pravrajitaścāvatīrṇṇo na
pratyudāvarttate| prakṛtyaiva cāsya tatra ruciḥ saṃtiṣṭhate| madhuprāṇakasya vā madhuni,
kāmopabhogino vā praṇītāyāṃ kāmacaryāyāṃ| yathāpi tatpūrvvakeṇāpi hetubalādhānena| idaṃ prathamamavatīrṇṇasya
pudgalasya liṅgam||punaraparamavatīrṇṇaḥ pudgalaḥ (lo) na tāvadvisaṃyukto
bhavatyapāyakṣaṇagamanīyaiḥ kleśaiḥ| na ca punarakṣaṇepūpapadyate| avatīrṇṇaṃ ca pudgalaṃ
sandhāyoktaṃ bhagavatā|samyagdṛṣṭiradhimātrā laukikī yasya vidyate|api jātisahasrāṇi nāsau
gacchati durgatim||sa yadā adhimātreṣu kuśalamūleṣu pratiṣṭho bhavatyanupūrvveṇa paripākagamanīyeṣu
tathā nākṣaṇeṣūpapadyate[|] na tvanyeṣu| idaṃ dvitīyamavatīrṇṇasya pudgalasya
liṅgam|punaraparamavatīrṇṇa[ḥ] pudgalaḥ buddhasya vā, dharmmasya vā, saṃghasya vā guṇāṃcchrutvā,
anusmṛtya vā, labhate cetasaḥ prasādamudāraṃ, kuśalaṃ, naiṣkrabhyopasaṃhitaṃ, bhūyo
bhūyastenālambanena, prasādadravacittatayā astraprapātādromāṃcā [dīni] pratilabhate idaṃ
tṛtīyamavatīrṇṇasya pudgalasya (pudgalasya) liṅgam|punaraparamavatīrṇṇaḥ pudgalaḥ prakṛtyaiva
tīvreṇa hrīvyapatrāpyeṇa samanvāgato bhavati| yaduta sarvvasāvaddyasthānasattā (mu)dācāreṣvidaṃ
caturthamavatīrṇṇasya pudgalasya liṅgam||punaraparamavatīrṇṇaḥ pudgalaḥ chandiko
bhavati| tīvracha (ccha)ndaḥ uddeśe, svādhyāye, paripṛcchāyāṃ, yoge, manasikāre, kiṃkuśalagaveṣī
bhavati| idaṃ pañcamamavatīrṇṇasya pudgalasya liṅgam||punaraparamavatīrṇṇaḥ pudgalaḥ
sarvvakarmānteṣvanavadyeṣu sa [rvva sa]mādāneṣu kuśalapakṣaprayogeṣu dṛḍhārambhaśca
bhavati sthirārambhaśca niścitārambhaśca yaduta samāgamāya [|] idaṃ ṣaṣṭhamavatīrṇṇasya pudgalasya
liṅgam||punaraparamavatīrṇṇaḥ pudgalaḥ mandaraja [ska] jātīyo bhavati| mandamandaṃ
kleśaparyavasthānamutpādayati| na ca punaḥ prabandhaṃ sthāpayatyaśaṭhaśca bhavatyamāyāvī
nihatamadamānāhaṃkāraguṇābhiniviṣṭo doṣadveṣṭā[|] idaṃ saptamamavatīrṇṇasya pudgalasya liṅgam||punaraparamavatīrṇṇaḥ
pudgalo'saṃlīnacitto bhavatyudareṣvadhigamyeṣu sthāneṣu nātmānamparibhavati|
nāpratibalatāyāmavatarati| adhimuktibahulo bhavati| idamaṣṭamamavatīrṇṇasya
pudgalasya liṅgam||imānyevaṃbhāgīyāni prabhūtānyavatīrṇṇānāṃ pudgalānāṃ liṅgāni veditavyāni||
yeṣāmetat pradeśamātramākhyātaṃ||punaretāni liṅgāni mṛdukuśalamūlasthasyāvatīrṇṇasya
mṛdūni bhavanti| sachi(cchi) drāṇyanirantarāṇi apariśuddhāni[|] madhyakuśalamūlasthitasya
madhyāni, adhimātrakuśalamūlasthitasyādhimitrāṇi, nirantarāṇi, pariśuddhānīmānyucyante avatīrṇṇasya
pudgalasya liṅgāni| yailiṃgaiḥ samanvāgata[ḥ] avatīrṇṇa iti saṃkhyāṃ gacchati| api
punaretāni gotrasthānāmavatīrṇṇānāñca pudgalānāṃ ānumānikāni liṅgāni veditavyāni| buddhā
eva tu bhagavantaḥ paramapārami[tā] prāptāśca śrāvakāstāyinaḥ| tatra pratyakṣadarśinaḥ|
suviśuddhena jñānadarśanena pratyanubhavanti| yaduta gotraṃ cāvatārañca [||]avatīrṇṇāḥ pudgalāḥ
katame [|] astyavatīrṇṇaḥ pudgalaḥ| avatīrṇṇa eva, na paripacyamāno, na paripakvo, na
niṣkrāntaḥ|| asti paripakvo na niṣkrāntaḥ| asti niṣkrānto na paripakva eṣāṃ ca pūrvvavadvibhāgo
veditavyaḥ|| ye[a]pi tadanye mṛdvindriyā dayaḥ pudgalāḥ| gotrabhūmau nirdiṣṭāḥ| teṣāmihāpi
yathāyogaṃ vibhāgo veditavyaḥ [|]tatra yaścāyamavatārasya svabhāvaḥ, yacca vyavasthānaṃ,
yāni cemānyavatīrṇṇānāṃ liṅgāni| ye ceme avatīrṇṇāṃ pudgalāḥ tatsarvvamabhisaṃkṣipyāvatārabhūmirityucyate||||
uddānam||svabhāvastad vyavasthānaṃ liṅgaṃ pudgala eva ca|avatārabhūmivijñeyā
sarvvametat samāsataḥ||||śrāvakabhūmā[va]vatārabhūmiḥ samāptā||naiṣkramyabhūmiḥnaiṣkramyabhūmiḥ
katamā| āha[|] yacca laukikena mārgeṇa vairāgyagamanaṃ| yacca lokottareṇa
mārgeṇa vairāgyagamanaṃ| yacca(yaśca) tayossambhāraḥ tadekatyamabhisaṃkṣipya naiṣkramyabhūmirityucyate|laukikena
mārgeṇa vairāgyagamanaṃ katamat| yathāpīhaikatyaḥ kāmadhātāvaudārikadarśī
bhavati| prathama eva sa samāpattyupapattike dhyāne vivekaje prītisukhe śāntadarśī
bhavati| sa tathādarśī tadbahulavihārī satkāyavairāgyamanuprāpnoti| prathamañca dhyānaṃ
samāpadyate| evaṃ sarvvadhyānādūrdhvaṃ sarvvāsvadharimāsu bhūmiṣvaudārikadarśī bhavati|
sarvvāsu coparimāyu bhūmiṣu śāntadarśī, sa tathādarśī tadbahulavihārī samāno yāvadākiñcanyāyatanādvairāgyamanuprāpnoti|
naivasaṃjñānāsaṃjñāyatanaṃ ca samāpadyate[|] laukikena mārgeṇa
vairāgyagamanaṃ nāstyata uttari nāto bhūyaḥ|lokottareṇa mārgeṇa vairāgya gamanaṃ katamat|
yathāpīhaikatyaḥ satpuruṣāṇāṃ darśī āryadharmeṣu kovidaḥ duḥkhamvā duḥkhato yathābhūtaṃ
prajānāti| samudayamvā samadayataḥ| nirodhamvā nirodhataḥ| mārgamvā mārgataḥ| śaikṣeṇa jñānadarśanena
samanvāgataḥ| tataścottari mārgaṃ bhāvayaṃstraidhātukebhyo darśanabhāvanāprahātavyebhyodharmebhya
ātmānaṃ visaṃyojayati vimocayatyevaṃ cāsau traidhātukasamatikrānto bhavati|
idamucyate lokottareṇa mārgeṇa vairāgyagamanam||tatra sambhāraḥ katamaḥ| tadyathā
ātmasvaparasampat (ātmasampat)| parasampat, kuśalaḥ (lo)dharma[c] chandaḥ, śīlasamvaraḥ, bhojane
mātrajñatā, pūrvvarātrāpararātraṃ jāgarikānuyuktatā, saṃprajānadvihāritā, kalyāṇamitratā,
saddharmaśravaṇacittaṃ (cintanā) a[na]ntarāyaḥ tyāgaḥ, śramaṇālaṃkāraśca itīme dharmā
laukikalokottaravairāgya [gama]nāya sambhāra ityucyate| tatra yā cātmasampat, parasampat
kuśalaśca dharmacha(ccha)nda eṣāṃ pūrvvavadvibhāgo veditavyaḥ| yaduktaṃ nihīne bījasamudāgamapratyaye|tatra
śīlasamvaraḥ katamaḥ[|] yathāpīhaikatyaḥ śīlavān viharati yāvat samādāya
śikṣate śikṣāpadeṣu[|] kathaṃ ca śīlavān viharati| yāvat samādāya śikṣate śikṣāpadeṣu[|]
(kathaṃ śīlavān viharati|) yathā samātteṣu śikṣāpadeṣu avipannakāyakarmāntaśca, bhavatyavipannakāyakarmāntaśca|
akhaṇḍacārī, achi(cchi)dracārī evaṃ śīlavān bhavati||kathaṃ prātimokṣasamvarasaṃvṛto
bhavati| saptanairyāṇikaṃ śīlaṃ prātimokṣasamvara ityucyate| ta ete nikāyabhedena
bahavaḥ samvarā bhavanti| asmiṃstvarthe bhikṣusamvaramadhiṣṭhāyāha pratimokṣasamvarasaṃvṛtaḥ|kathamācārasampanno
bhavati| yathāpi tadīryāpathamitikaraṇīya(yaṃ) vā, kuśalapakṣaprayogamvā
adhiṣṭhāya lokānuvarttinā, lokānutkrāntena, vinayānuvarttinā, vinayānutkrāntena
cācāreṇa samanvāgato bhavati|tatra īryāpathādhiṣṭhāna ācāraḥ| kathaṃ na lokānu(ko)
tkrānto [na] vina yotkrāntaḥ [|] yathāpi tadyatra caṃkramitavyaṃ| yathā caṃkramitavyaṃ[|]
tatra yathā caṃkramyate (caṃkramate) yena na lokagarhito bhavati, na satāṃ, samyagratānāṃ,
satpuruṣāṇāṃ, sahadhārmikāṇāṃ, vinayadharāṇāṃ, vinayaśikṣitānāmabadhyo bhavati| [a] garhyasthānīyaḥ|
yathā caṃkrama evaṃ sthānaṃ, niṣadyā, śayyā veditavyā|tatra itikaraṇīya ācāraḥ|
kathaṃ na lokotkrānto bhavati| na vinayotkrānta iti karaṇīyamucyate| cīvarācchādanaṃ| uccāravastrāvaṃ|
udakadantakāṣṭhaṃ| grāmapraveśaḥ| piṇḍapātanirhāraparibhogaḥ| pātranirmārda
(rja)naṃ sthāpanaṃ ca| pādaprakṣālanaṃ ca| śayanāsanaprajñaptiḥ| tasyaiva cābhisaṃkṣepaḥ
pātrakarmma cīvarakarmma iti| yadvā punarevaṃbhāgīyaṃ kiṃcittaditikaraṇīyamityucyate| tacca
yathāyogaṃ yatra kalpayitavyaṃ, yathā ca kalpayitavyaṃ tatra tathā kalpayati| yena laukikānāmanabha
(bhi) yojyo bhavatyavigarhitaḥ| vinayadharāṇāṃ [vinayaśikṣitānā] manapavādyo bhavatyavigarhitaḥ|
samyagratānāṃ sahadhārmikāṇāmevamitikaraṇīyādhiṣṭhāna ācāro lokānutkrānto
bhavati| vinayānutkrāntaśca||tatra kuśalapakṣaprayogadhiṣṭhāna ācāraḥ[|] kathaṃ lokānutkrāntaśca
bhavati, vinayānutkrāntaśca[|] kuśalapakṣaucyate[|] tadyathā svādhyāyagurūṇāṃ sāmīcīkarma,
upasthā(pa) naṃ ca, tathā glānopasthānamanyo[a]nyamanukampācittamupasthāpya cchandadāna
[sa]mu [ ]prayogaḥ, paripṛcchā, dharmaśravaṇadakṣasyānalasasya vijñānāṃ sabrahmacāriṇāṃ
kāyena caiyā(ceryā) kṛtyakriyā, pareṣāṃ ca kuśalapakṣasamudāpanā, dharmadeśanā| pratisaṃlayanapraveśaparyaṅkanibandhāniṣadyā
iti ya evaṃ bhāgīyā apyanye dharmā ayamucyate| kuśalapakṣaprayogaḥ
[|] sa evaṃ kuśalapakṣaprayogo (gaṃ) yathāyogaṃ yathāparikīrtitaṃ| yatra
kalpayitavyaṃ tatra tathā kalpayati| yena nānuyojyo bhavati| garhito laukikānāṃ vinayadharāṇāṃ,
vinayaśikṣitānāṃ, samyagratānāṃ, satpuruṣāṇāṃ, sahadhārmikāṇāmayamucyate kuśalapakṣa
prayogādhiṣṭhāna ācāra(ro) lokānutkrānto, vinayānutkrāntaśca[|] ya ebhirākāraiḥ sampanna
ācāra iyamucyate ācārasampat| evaṃ cācārasampanno bhavati|kathañca gocarasampanno bhavati|
pañca bhikṣoragocarāḥ(|) katame pañca [|] tadyathā ghoṣo, veṣaṃ (veśyā-)pānāgāraḥ, rājakulaṃ,
caṇḍālakaṭhinameva pañcamamiti| ya etāṃstathāgatapratikṣiptānagocarān varjayitvā anyatra
gocare caratyanavadye tatra kālenaivaṃ gocarasampanno bhavati||kathamaṇumātreṣvavadyeṣu
bhayadarśī bhavati| aṇumātramavadyamucyate| kṣudrāṇu (nu) kṣudrāṇi śikṣāpadāni yeṣvadhyāpattirvyutthānaṃ
ca prajñāyate| teṣāṃ yādhyāpattiridamavadyamaṇumātraṃ| punastathā hi tasyā
adhyāpatteralpakṛccheṇa vyuttiṣṭhate yena tadaṇumātramityucyate|tatra kathaṃ bhayadarśī
bhavati| sā hai vāha(so'ha) meṣāmadhyāpattihetorabhavyo vā syāmaprāptasya prāptaye, anadhi[gatasyādhi]
gamāya, asākṣātkṛtasya sākṣātkriyāyai, apāyago vā syāmapāyagāmī, ātmā vā me
apavadet, śāstā vā, devatā vā, vijñā vā, sabrahmacāriṇo [a] dharmatayā vigarhayeyuḥ| digvidikṣu
ca me pāpako varṇṇakīrttiśabdaśloko [a] bhyudgacchetsa ebhyo dṛṣṭadharmasāṃparāyikebhyastaddhetukebhyo
vi[śi]ṣṭebhyo dharmebhyo bhayadarśī bhavati| yena tāni kṣudrāṇu(nu) kṣudrāṇi
śikṣāpadāni jīvitahetorapi na saṃdhibhyo vyāpadyate| kadācit karha(rhi) cit smṛtisaṃpramoṣādadhyāpannaḥ
laghu laghveva yathādharmaṃ pratikaroti vyuttiṣṭhate[|] evamaṇumātreṣvavadyeṣu
bhayadarśī bhavati|kathaṃ samādāya śikṣate śikṣāpadeṣu| āha[|] pūrvvamanena prātimokṣasamvarasamādānajñapticaturthena
karmmaṇā upasampadyamānena katipayānāṃ śikṣāpadānāṃ
śarīraṃ śrutaṃ, sātirekaṃ ca tadanyaṃ divasaṃ śikṣāpadaśataṃ prātimokṣasūtroddiṣṭaṃ pratijñayevopagataṃ
sarvvatra la (bdhā)ṣyāmīti (lapsyāmīti)| ācāryopādhyāyānāmantikācchrutvā ālaptakasaṃ
laptakasaṃstutakamapriyakānāṃ(ṇām) adhbaramāsaṃgaprātimokṣasūtroddeśataḥ | tataśca
tena sarvvaśikṣāsamādānāt prātimokṣasamvaraḥ pratilabdhastata uttarakālaṃ yeṣu śikṣāpadeṣu
kuśalo bhavati| tāni tāvannādhyāpadyate| adhyāpannaśca yathādharmaṃ pratikaroti| yeṣu punaḥ
śikṣāpadeṣu kuśalo bhavati| avyutpannabuddhiḥ| tāni pūrvvaṃ pratijñāsamādānena samādattānyetarhi
vyutpattikauśalyatayā samādadāti| tebhyaḥ pūrvvaṃ yathāparikīrttitebhyaḥ sthānebhya
ācāryasya vopādhyāyasya vā pūrvvavat| vyutpattikauśalyatayā ca punaḥ samādāya, yathānuśiṣṭaḥ
anyūnamadhikaṃ śikṣate| te [ṣu guru] sthānīyavyapadiṣṭeṣu śikṣāpadeṣu aviparītagrāhī
ca bhavatyarthasya vyaṃjanasya ca| evaṃ samādāya śikṣate śikṣāpadeṣvayaṃ tāvadvibhaṃgaḥ
śīlasamvarasya vistarakṛtaḥ||tatra katamaḥ samāsārthaḥ| tathāyaṃ samāsārthastrilakṣaṇa eva|
śīlaskandhaḥ paridīpito bhagavatā, tadyathāavipraṇāśalakṣaṇaḥ, svabhāvalakṣaṇaḥ, svabhāvaguṇalakṣaṇaśca|
yathā kathamiti yattāvadāha śīlavān viharatītyanena tāvadavipraṇāśalakṣaṇaṃ
śīlasamvarasyākhyātaṃ|| yatpunarāha prāti mokṣasamvarasaṃvṛta iti| anena svabhāvalakṣaṇamākhyātaṃ|
yatpunarāha| ācāragocarasampannaḥ| anena paramupanidhāya, tathā samādattasya
prātimokṣasamvarasya guṇalakṣaṇamākhyātaṃ| tathāpi pare tāmācāragocarasampadamupalabhyāprasannāśca
prasīdanti, prasannānāṃ ca bhavati bhūyobhāvaḥ| prasannāśca prasannādhikāraṃ kurvvanti|
na ca manānsi (manāṃsi) pradūṣayanti| nāvvarṇaṃ niścārayantyanyathā śīlasampannasyācāragocarasampannasyāyaṃ
parādhipateyo guṇa ānuśansā (ānuśaṃsā) ca bhavedetadviparyayeṇa
vā (cā)sya doṣa eva bhavet| yatpunarāha| aṇumātreṣvavadyeṣu bhayadarśī samādāya śikṣate śikṣāpadeṣu[|]
anenā[']dhyātmādhipateyaguṇānuśansa(śaṃsa)lakṣaṇamākhyātaṃ| tatkasya hetoryadasyeda
(ma)mācāragocarasampannaḥ parādhipateyaṃ guṇānuśansaṃ (śaṃsaṃ) pratilabheta| api ca|
śīlaṃ vi pātayitvā (vipātya) taddhetustatpratyayamapāyeṣūpapadyate| abhavyatāmvā (tāṃvā)
aprāptasya prāptaye pūrvvat| yatpunaraṇumātreṣvavadyeṣu bhayadarśī bhavati| prāgevādhi mātreṣvasamādāya
ca śikṣate śikṣāpadeṣu tasmāttaddhetustatpratyayaṃ kāyasya bhedāt sugatāvupapadyate|
bhavyo vā bhavatyaprāptasya prāptasya prāptaye pūrvva[va] danena kāraṇenā dhyātmādhipateyo
(a)yaṃ śīlasamvarasya guṇānuśaṃsa ityucyate||aparaḥ punaḥ paryāyaḥ [|] samāsato
bhagavatā samādattaśīlatā paridīpitā, nairyāṇikaśīlatā ca, śīlabhāvanā ca [|] tatra yattāvadāha|
śīlavānviharatītyanena samādattaśīlatā [''] khyātā| yat punarāha| prātimokṣasamvarasaṃvṛta
ityanena nairyāṇikaśīlatā ākhyātā[|] tathā hi prātimokṣasamvarasaṃgṛhītaṃ śīlamadhiśīlaṃ
śikṣetyucyate| adhiśīlaṃ ca śikṣāṃ niśritya, adhicittaṃ ca, adhiprajñaṃ ca śikṣāṃ
bhāvayatyevamasau sarvvaduḥkhakṣayāya| niryāto bhavati| yadutādhiśīlaṃ pratiṣṭhāya pūvvaṃgamaṃ
kṛtvā tasmāt prātimokṣasaṃvaro nairyāṇikaṃ śīlamityucyate| yatpunarāha| ācāragocarasampannaḥ
aṇumātreṣvavadyeṣu bhayadarśī samādāya śikṣate śikṣāpadeṣvanena śīlabhāvanā ākhyātā|
ebhirākāraistatprātimokṣasamvaraśīlambhāvayitavyaṃ| evaṃ ca bhāvitaṃ subhāvitaṃ bhavatīti
sa eṣa ekaḥ śīlasamvaraḥ ṣaḍākāradeśanāpratyupasthāno veditavyaḥ||sa caiṣa śīlasamvaro
daśabhirākārairvipanno veditavyaḥ| viparyayāddaśabhiścaiva kāraṇaiḥ sampannaḥ|katamairdaśabhiḥ
kāraṇairvipanno bhavati| ādita eva durgṛhīto bhavatyatilīno bhavatyanisṛto bhavati, pramādakausīdyaparigṛhīto
bhavati| mithyā praṇihito bhavati| ācāravipattyā parigṛhīto bhavatyājīvavipattyā
parigṛhīto bhavatyantadvayapatito bhavati|| anairyāṇiko bhavati| samādānaparibhraṣṭaśca
bhavati||tatra kathamādito durgṛhītaṃ śīlaṃ bhavati| yathāpī haikatyo rājābhinirṇṇīto
vā, pravrajitaścaurābhinirṇṇīto vā, ṛṇārttovā, bhayārtto vā, vā, a(ā) jīvikābhayabhīto
vā, na śrāmaṇyāya, na brāhmaṇyāya, nātmaśamāya, nātmadamāya, nātmaparinirvvāṇāyaivamādita
[ḥ|] duḥgṛhīto (durgṛhītaṃ) bhavati|kathamatilīno (naṃ) bhavati| yathāpīhaikatyaḥ alajjī
bhavati mandakaukṛtyaḥ| śaithilikaḥ śithilakārī śikṣopadiṣṭe [a] yamatilīno (naṃ) bhavati||kathamatisṛto
(taṃ) bhavati| yathāpīhaikatyo durgṛhītagrāhī bhavatyasthānakaukṛtyaḥ|
saukṛtyakaraṇīyeṣu sthāneṣu kaukṛtyāyamānaḥ [|] asthāne pareṣāmantike paribhavacittaṃ vā
ākhyātaṃ votpādayati| pravedayatyevamatisṛtaṃ (bhavati)|kathaṃ pramādakausīdyaparigṛhītaṃ
bhavati| yathāpīhaikatyo [a] tītamadhvānamupādāyāpattimāpannaḥ [|] sā cānena smṛtisaṃpramoṣādekatyā
na yathādharmaṃ pratikṛtā bhavati| yathā atītamadhvānamupādāya evamanāgataṃ vartamānamadhvānamupādāya
yāmāpattimāpanno bhavati| sā cānena smṛtisaṃpramoṣādekatyā na yathādharmapratikṛtā
bhavati| na ca pūrvvamevāpatterāyatyāmanadhyāpattaye tīvramautsukyamāpadyate|
yannvahaṃ tathā tathā careyaṃ, yathā yathā caran viharaṃścāpattiṃ nādhyāpadyeya, tathā
ca, tathā carati, viharati| yathāpattimadhyāpadyate| so [a]nena pūrvvāntasahagatenāparāntasahagatena,
madhyāntasahagatena, pūrvakālakaraṇīyena sahānucareṇa pramādena samanvāgato nidrāsukhaṃ,
śayanasukhaṃ, pārśvasukhaṃ ca svīkaroti| adakṣaśca bhavatyalasaḥ, anutthānasaṃpannaḥ,
na kartā bhavati vijñānāṃ sabrahmacāriṇāṃ kāyena vaiyāpṛtyamevaṃ (vyāpṛtyaivaṃ) pramādakausīdyaparigṛhītaṃ
bhavati||kathaṃ mithyāpraṇihitaṃ bhavati| yathāpīhaikatyaḥ praṇidhāya
brahmacaryaṃ carati| anenāhaṃ śīlena vā, bratena vā, tapasā vā, brahmacaryavāsena vā,
devo vā syāṃ, devānyatamo vā, lābha satkārakāmo bhavati| parataḥ lābhasatkāraṃ prārthayate|
lābhasatkārasya spṛhayati| evaṃ mithyāpraṇihitaṃ bhavati|kathamācāravipattyā parigṛhītaṃ
bhavati| yathāpīhaikatya īryāpathaṃ vādhiṣṭhāya itikaraṇīyambā kuśalapakṣaprayogaṃ vā lokotkrāntaśca
bhavati| vinayotkrāntaśca pūrvvavadevamācāravipattyā parigṛhītaṃ bhavati|kathamājīvavipattyā
parigṛhītaṃ bhavati| yathāpīhaikatyo maheccho bhavatyasaṃtuṣṭaḥ, durmmoṣo,
durgharajātīyaḥ [|] sa cādharmeṇa cīvaraṃ paryeṣate| na dharmeṇā [a'] dharmeṇa piṇḍapātaṃ,
śayanāsanaṃ, glānapratyayabhaiṣajyapariṣkāramparyeṣate| na dharmeṇa[|]sa ca cīvarapiṇḍapātaśayanāsanaglānapratyayabhaiṣajyapariṣkārahetoḥ
ātmano guṇasaṃbhāvanānimittamaprākṛtaṃ tiṭhapita
mīryāpathaṃ kalpayatyanuddhatendriyatāmacapalendriyatāṃ, śāntendriyatāñca pareṣāmupadarśayati|
yenāsya pare guṇasaṃbhāvanā jātā dātavyaṃ kartavyaṃ manyante| yaduta cīvarapiṇḍapātaśayanāsanaglānapratyayabhaiṣajyapariṣkārān|
dhvāṅkṣaśca bhavati, mukharaḥ| pragalbhaḥ,
kelāyitā, nāmagotrodgṛhītā, bahuśruto bhavati| dharmadharo, lā[|]bhakāraṇādeva ca pareṣāṃ
dharmaṃ saṃlapati, śrāvakabhāṣitaṃ vā, ātmano vā guṇān, bhūtānvā ki[ñcidvā] punaḥ samāropya
svayameva vaktā bhavati| lāpayati vā parairanuttareṇa vā upadarśayitā, cīvarārthī vā,
anyatamānyatamena vā śrāmaṇakena pariṣkāreṇārthī, prabhūtena vā, agratareṇa vā, avihanyamāno[']pi
prākṛtasya cīvarasyopadarśayitā bhavati| asyecchan śrāddhā brāhmaṇagṛhapatayaḥ
cīvareṇa vighātaṃ saṃlakṣayitvā (saṃlakṣya) prabhūtaṃ praṇītaṃ cīvaraṃ dātavyaṃ kartavyaṃ
maṃsyate(nte)| yathā cīvaramevamanyatamānyatamaṃ śrāmaṇakaṃ jīvitapariṣkāraṃ śrāddhānāñca
brāhmaṇagṛhapatīnāmantikādyathākāmaṃ vā alabhamānaḥ, asatsu vā [a]saṃvidyamāneṣu bhogeṣvalabhamāna
evaṃcoparodhena yācate| niṣpiṣya niṣpiyāmi (pi)caināṃ paruṣayatyapi hīnamvā punarlabdhvā
tathā saṃvidyamāneṣu bhogeṣu taṃ lābhaṃ mansa (maṃsa) yatyavasādayati| saṃmukhaṃ ca
dātāraṃ dānapatiṃ, evaṃ cāha [|] haṃ bhoḥ, kulaputra, santyeke kulaputrāḥ kuladuhitaraśca
ye tavāntikā nīcakulīnatarāśca [daridratarāśca] te punarevaṃ caivañca praṇītadāyino mana
āpadāyinaśca| kasmāttvaṃ teṣāmantikāduccakulīnatarāścānyataraśca samāna eva samanāpa (mana
āpa)dāyī, nāpraṇītaparīttadāyī ceti| ya ebhirākauraḥ kuhanāmbā niśritya, lapanāmvā, naimittikatāmvā,
naiṣpeṣikatāmvā, lābhena lābhaṃ niścikīrṣatāṃ, cīvarapiṇḍapātaśayanāsanaglānapratyayabhaiṣajyapariṣkārān
parataḥ paryeṣate| so[a]dharmeṇa[|] yaḥ punaradharmmeṇa so [a]sya
bhavati mithyājīvaḥ| evaṃ tacchīlamājīvavipattyā parigṛhītaṃ bhavati|kathamantadvayapatitaṃ
bhavati| yathāpīhaikatyaḥ kāmasukhallikānuyukto bhavatyadhyavasitatāṃparaḥ| pratilabdhāndharmeṇa
vā adharmeṇa vā cīvarapiṇḍapātaśayanāsanaglānapratyayabhaiṣajyapariṣkārān paribhuṅkte|
ādīnavādarśī niḥsaraṇamaprajānannayamucyate eko[a]ntaḥ| punaraparamihaikatya ātmaklamathānuyukto
bhavatyanekaparyāyeṇātmānamātāpayati, santāpayati| kaṣṭavratasamādāyī ca
bhavati| tadyathā kaṇṭakāpāśrayo vā bhavati| bhasmādāyī musalāpāśrayaḥ| phalakāpāśrayo bhavati|
utkuhakasthito bhavatyutkuhakaprahāṇayogamanuyuktaḥ [|] agniparicārako bhavati| yāvat
trirapyagniṃ parica[rati] udakamadhyāhāro bhavati| yāvat trirapyudakamadhyāvai(va)hati|
ekapādakaḥ sthitvā yataḥ sūryastataḥ parivartate| iti yo vā punarapyevaṃbhāgīya ātmakaklamathānuyogaḥ
ayamucyate dvitīyo[a]ntaḥ| e[vamanta]dvayapatitaṃ bhavati|kathamanairyāṇikaṃ bhavati|
yathāpīhai katyaḥ śīlaṃ vā vratamvā dṛṣṭyā parāmṛśati| anenaiva śīlena vā vratena
vā śuddhirbhaviṣyati| muktirniryāṇaṃ bhaviṣyatīti| sarvaṃ ca śīlamito bāhyānāṃ surakṣa(kṣi)tamapi
suviśuddhamapi tadupamayā viśuddhyā anairyāṇikamityucyate| evamanairyāṇikaṃ bhavati|kathaṃ
samādānaparibhraṣṭaṃ bhavati| yathāpīhaikatyaḥ sarvveṇa sarvvamalajjī bha bhavati
nirapekṣaḥ| śrāmaṇye sa ca bhavati| duḥśīlaḥ pāpadharmā antaḥ pūtiravasrutaḥ kaśambodakajātaḥ|
śaṃkhasvarasamācāraḥ| aśramaṇa[ḥ] śramaṇapratijñaḥ abrahmacārī brahmacāripratijña evaṃ
samādānaparibhraṣṭaṃ bhavati|ebhirdaśabhiḥ kāraṇairvipanna (nnaṃ)śīlaṃ śīlavipattirityuktā
bhagavatā [|]apica śīlābhyasanamapyuktaṃ bhagavatā [|]da(ta)cca ebhyaḥ kāraṇebhyo dvābhyāṃ
kāraṇābhyāṃ veditavyam| yā cānairyāṇikatā, yaśca samādānabhraṃśaḥ tadanyaiśca kāraṇaiḥ
śīlavipattireva veditavyā| eṣāmeva ca kṛṣṇapakṣavyavasthitānāṃ kāraṇānāṃ viparyayeṇa śuklapakṣyaḥ
kāraṇaiḥ śīlasampattirveditavyā| śīlaviśuddhiśca[|] kvacit punarbhagavatāśīlaṃ mūlārthenoktaṃ|
yathoktaṃ—supratiṣṭhitamūla [ḥ] syāccittasyopaśame rataḥ|saṃyuktā ca visaṃyuktā
dṛṣhyādṛṣhyāryapāpayeti gāthā||kvacidalaṃkāra śabdenoktaṃ| yathoktaṃ śīlālaṃkārasampanno
bhikṣurvvā bhikṣuṇī vā akuśalaṃ prajahāti kuśalaṃ bhāvayati| kvacidanulepanaśabdenoktaṃ|
yatrāha| śīlānulepanasampanno bhikṣurvvā bhikṣuṇīveti pūrvvavat| kvacidgandhaśabdenoktaṃ|
asti taddānaṃ yadgandhajātaṃ yasyānuvātamapi gandho vāti prativāma(ta)mapyanuvātamapi gandho
vāti| kvacit sucaritaśabdenoktaṃ| yatrāha| kāyasucaritasyeṣṭo vipāko dṛṣṭe dharme abhisaṃparāye
ca evaṃ vāksucaritasya [|] kvacitsamvaraśabdenoktam| yatrāha| dātā dānapatiḥ śīlavān
bhavati| samvarasthāyī āgamadṛṣṭiḥ phaladarśī| apicoktaṃ| śīlavān viharati| prātimokṣasamvarasaṃvṛta
iti vistaraḥ|kena kāraṇena bhagavatā śīlaṃ mūlaśabdenoktam| pratiṣṭhārthaṃ
ādhārārtho mūlārthaḥ| taccaitacchīlaṃ sarvveṣāmeva laukikalokottarāṇāṃ [śuddhānā] manavadyānāmagryāṇāṃ
pravarāṇāṃ sukhāhārāṇāṃ, pratiṣṭhāsthānīyaṃ cotpattaye, pratilaṃbhāya tasmānmūlaśabdenocyate|
tadyathā pṛthivī pratiṣṭhā bhavatyādhāra[stṛṇagu] lmauṣadhivanaspatīnāmutpattaye
evameva śīlambistareṇa pūrvvavadvācyam|kena kāraṇena śīlamalaṃkāraśabdenākhyātaṃ|
āha| yāni tadanyāni bhūṣaṇāni tadyayā harṣamvā, kaṭāhā vā, keyūrā vā, mudrikā vā, jātarūparajatamālā
vā tāni yāvadayaṃ dahro bhavati| śiśu[ḥ] kṛṣṇakeśaḥ pratyagrayauvanasamanvāgataḥ
tāvadasya vibhūṣaṇāni prāvṛtāni śobhāmātrāṃ janayanti| na tvevaṃ punarjīrṇṇasya, vṛddhasya,
mahallasyāśītikasya vā, nāvatikasya vā, śaṇḍadantasya, palitaśiraso, nānyatra tairvibhūṣaṇaiḥ
prāvṛtaiḥ sa viḍamvita iva khyāti| ārogyavyasane vā, bhogavyasane vā, jñātivyasane
vā pratyupasthite na śobhate| śīlaṃ punaḥ sarvveṣāṃ sarvvakālañca śobhākāraṃ bhavati|
tasmādalaṃkāraśabdenocyate||kena kāraṇenaśīlamanulepanaśabdenoktam| tatra bahukuśalamanavadyaṃ
śīlasamādānaṃ sarvvadauḥśīlyasamādānahetukaṃ kāyaparidāhaṃ cittaparidāhaṃ apanayati|
gharmābhitaptasya uttamagrīṣmaparidāhe kāle pratyupasthite candanānulepanaṃ vā karpūrānulepanaṃ
vā anena kāraṇena śīlamanulepanaśabdenocyate||kena kāraṇena śīlaṃ gandhajātaśabdenocyate|
śīlavataḥ khalu puruṣapudgalasya digvidikṣu kalyāṇaḥ (ṇaṃ) kīrttiyaśaḥ śabdaśloko niścarati|
vividhānāmvā mūlagandhajātānāṃ, sāragandhajātānāmvā, puṣpagandhānāmvāteritānāṃ digvidikṣu
mana āpo gandho niścarati| anena kāraṇena śīlaṃ gandhajātaśabdenocyate||kena kāraṇena
śīlaṃ sucaritaśabdenocyate| sukhagāminī eṣā caryā svargagāminī sugatigāminī eṣā caryā|
tasmāt sucariṃtamityucyate||kena kāraṇena śīlaṃ samvaraśabdenocyate| nivṛttisvabhāva eṣa
dharmo nivṛttilakṣaṇo viratisvabhāvaḥ| tasmāt samvaraśabdenocyate| asya khalu śīlasamvarasya
trividhā pratyavekṣā pariśuddhinimittaṃ [|] katamā trividhā [|] yaduta kāyakarmapratyavekṣā,
vākkarmapratyavekṣā, manaḥkarmapratyavekṣā|[tatra ca punaretāni] karmāṇi pratyavekṣamāṇa[ḥ]śīlasamvaraṃ
pariśodhayati| yatkarma kāyena praṇihitaṃ bhavati karttuṃ tadeva pratyavekṣate|
kinnu vyābādhikaṃ me etat kārya karma ātmanā antarāyaḥpareṣā [maku] śalaṃ duḥkhodayaṃ
duḥkhavipākamāhosvidavyābādhikaṃ me etat kāyakarmātmanaḥ pareṣāṃ kuśalaṃ sukhodayaṃ
sukhavipākaṃ sa cetsa evaṃ pratyavekṣamāṇo jānāti vyābādhikaṃ me etatkāyakarmātmano vā, parasya
vā akuśalaṃ [rāgodayaṃ, rāgavipākaṃ, sa cetsa evaṃ pratyavekṣamāṇo na ca] rati| tatkarma
na karoti| nānuprayacchati| sa cetpunarjānātyavyābādhikaṃ me etat kāyakarma kuśalaṃ
pūrvvavata sa karoti| tat kāyena karma na pratisaṃharati, anuprayacchati| yadapyanenātītamadhvānamupādāya
kāyena karma kṛtaṃ bhavati| tadapyabhīkṣṇaṃ pratyavekṣate| kintu vyābādhikaṃ
me etat pūrvvavat| sa vijñānāṃ sabrahmacāriṇāṃ sacet sa e[vaṃ] pratyavekṣamāṇo [jānāti
vyābādhikaṃ] me etat karmma pūrvvavat| savijñānāṃ sabrahmacāriṇāmantike pratisaṃharati| anuprayacchati|
yadapyanenātītamadhvānamupādāya kāyena karma kṛtaṃ bhavati| tadapyabhīkṣṇaṃ
pratyavekṣate [|] kinnu vyābādhikaṃ me etat pūrvvavat| savijñānāṃ sabrahmacāriṇā[mantike]
sacet sa evaṃ pratyavekṣamāṇo jānāti vyābādhikaṃ me etat karma pūrvvavat [|] sa vijñānāṃ sabrahmacāriṇāmantike
pratideśayati, yathādharma pratikaroti| sa cet punarevaṃ pratyavekṣamāṇo
jānātyavyābādhikaṃ me etat kāyakarma pūrvvavat [|] sa tenaiva prītiprāmodyenāhorātrānuśikṣī
bahulamviharatyevamasya tatkāyakarma supratyavekṣitaṃ ca bhavati| suviśodhitaṃ ca| yadutātītānāgatapratyutpanneṣvadhvasu[|]
yathā kāyakarma evaṃ vākkarma veditavyaṃ| atītān saṃskārān
pratītyotpadyate manaḥ| anāgatān, pratyutpannān saṃskārān pratītyotpadyate manaḥ|
tanmano[a]bhīkṣṇaṃ pratyavekṣate [|] kinnu vyābādhikaṃ me etanmanaḥ pūrvvavat| yāvannotpādayati|
pratisaṃharati, nānuprayacchati| tanmanaskarma [|] śuklapakṣeṇa punarutpādayati, na
pratisaṃharati, anuprayacchatitanmanaskarma| evamanena tanmanaḥ karma pratyavekṣitaṃ bhavati|
supariśodhitaṃ| yadutātītānāgatapratyupanneṣvadhvasu [|] tatkasya hetoratīte [a]pyadhvani
anāgate[a]pipratyutpanne [a]pi ye kecicchramaṇā vā, brāhmaṇā vā, kāyakarma, vākkakarma,
manaskarma pratyavekṣya pariśodhya, pariśodhya, bahulaṃ vyāhārṣuḥ, sarvve te evaṃ pratyavekṣya,
pariśodhya ca [|] yathoktaṃ bhagavatā āyuṣmantaṃ rāhulamārabhya|kāyakarmātha vākkarma
manaskarma ca rāhula|abhīkṣṇaṃ pratyavekṣasva smaran buddhānuśāsanam||etacchrāmaṇakaṃ
karma atra śikṣasva rāhula|atra te śikṣamāṇasya śreya eva na pāpakam||tatra yadevaṃ vicinoti
tat kāyakarma, vākkakarma, manaskarma kiṃ vyābādhikaṃ me iti vistareṇa pūrvvavadiyaṃ
pratyave [kṣaṇā] [|] yatpunarekatyaṃ pratisaṃharati pratideśayatyekatyamanuprayacchati| tenaiva
prītiprāmodyenāhorātrānuśikṣī bahulaṃ viharatīyamucyate pariśodhanā [|]tatraivaṃ pariśuddhasya
śīlasamvarasya daśānuśansā(śaṃsā) veditavyā [ḥ|] katame daśa| iha śīlavāṃ (vān)
viharati puruṣapudgalaḥ śīlaviśuddhimātmanaḥ pratyavekṣamāṇaḥ aviprati [sāraṃ pra] tilabhate|
avipratisāriṇaḥ prāmodyaṃ pramuditacittasya prītirjāyate| prītamanasaḥ kāyaḥpraśrabhyate|
praśrabdhakāyaḥ sukhaṃ vedayate| sukhitasya cittaṃ samādhīyate| samāhitacitto yathābhūtaṃ
prajānāti| yathābhūtaṃ paśyati| yathābhūtaṃ jānan paśyannirvidyate [|]nirvviṇṇo virajyate,
virakto vimucyate, vimuktasya vimukti [ḥ] smṛtirjñā(vimuktijñā)nadarśanaṃ bhavati| yāvannirupadhiśeṣe
nirvvāṇadhātau parinirvvāti| yacchīlavān puruṣapudgalaḥ śīlaviśuddhaydhiyateyamavipratisāraṃ
pratilabhate| anupūrvveṇa yāvannirvāṇagamanāyāyaṃ prathamaḥ śīlānuśansaḥ
(śaṃsaḥ)| punaraparaṃ śīlavāṃ (vān) puruṣapudgalaḥ maraṇa kālasamaye pratyupasthite, kṛtaṃ
etanme sūktaṃ ta [......] (sucaritaṃ) kāyena vācā manasā na kṛtaṃ etanme duścaritaṃ kāyena
pūrvvavat| iti yā gatiḥ| kṛtapuṇyānāṃ kṛtakuśalānāṃ kṛtabhayabhīrūprāṇānāṃ tāṃ gatiṃ
pretya gamiṣyāmīti dvitīyamavipratisāraṃ pratilabhate (|) sugatigamanāya, avipratisāriṇo
hi puruṣapudgalasya bhadrakaṃ maraṇaṃ bhavati| bhadrikā kālakriyā bhadrako[a]bhisamparāyaḥ|
ayaṃ dvitīyaḥ śīlānuśansaḥ (śaṃsaḥ)||punaraparaṃ śīlavataḥ puruṣapudgalasya kalyāṇo varṇṇaḥ
kīrtiryaśaḥ [ḥ] śabdaśloko niścarati| ayaṃ tṛtīyaḥ śīlānuśansaḥ (śaṃsaḥ)||punaraparaṃ
śīlavān puruṣapudgalaḥ sukhaṃ svapiti sukhaṃ pratiyujyate| niṣparidāhena kāyena cittena cāyaṃ
caturthaḥ śīlānuśansaḥ (śaṃsaḥ)|punaraparaṃ śīlavāṃ (vān) puruṣapudgalaḥ supto [a]pi devānāṃ
rakṣyo bhavati| ayaṃ pañcamaḥ śīlānuśansaḥ (śaṃsaḥ)||punaraparaṃ śīlavān puruṣapudgalaḥ
na śaṃkī bhavati| parataḥ pāpasya, na bhīteśca saṃtrastamānasaḥ [|] ayaṃ ṣaṣṭhaḥ śīlānuśansaḥ
(śaṃsaḥ)||punaraparaṃ śīlavāṃ(vān) puruṣapudgalaḥ badhakānāṃ pratyarthikānāmapi pra--trāṇāṃ
chidraprāpto[a]pi rakṣyo bhavati| sarvadāyaṃ puruṣapudgala iti viditvā mitratāmvā['']padyante
(te)madhyamasthatāmvā [|]ayaṃ saptamaḥ śīlānuśansaḥ||punaraparaṃ pūrvvabahvāsthānānāṃ
yakṣāṇāṃ nivāsikānāmamanuṣyāṇāṃ chidraprāpto[a]pi rakṣyo bhavati| yaduta tadeva
śīlamadhipatiṃ kṛtvā [|] ayamaṣṭamaḥ śīlānuśansaḥ (śaṃsaḥ)||punaraparaṃ śīlavān puruṣapudgalaḥ
dharmeṇālpakṛcchreṇa parato lābhaṃ labhante (labhate)| yaduta cīvarapiṇḍapātaśaya nāsanaglānapratyayabhaiṣajyapariṣkārānyaduta
śīlādhikā (ka) raṇahetoḥ satkṛtaśca bhavati| gurukṛto
rājñāṃ rājāmātrāṇāṃ naigamajānapadānāṃ dhanināṃ śreṣṭhināṃ sārthavāhānāṃ [|] ayaṃ navamaḥ
śīlānuśansaḥ (śaṃsaḥ)||punaraparaṃ pūrvvavatsarvvapraṇidhānāni samṛdhyanti| sa cedākāṃkṣate
kāmadhātau kṣatriyamahāsālakulānāṃ, brāhmaṇamahāsālakulānāmvā, gṛhapatimahāsālakulānāṃ
vā cāturmahārājakāṇi kānāmvā (cāturmahārājikāṇāṃ vā) devānāṃ, trā (tra) yastriṃśānāmvā,
yāmānāṃ, tuṣitānāṃ, nirmāṇaratīnāṃ, paranirmitavaśavarttināṃ devānāṃ sabhāgatoyopapaho
(sabhāgatāyāmupapanno) yathāpi tadviśuddhatvācchīlānāṃ samadānāṃ atyarthajātaṃ dhyānāni ca
samāpadya dṛṣṭe dharme sukhaṃ vihareyaṃ| rūpopamānāṃ ca devānāṃ sabhāgatāyopapadyeya (yāmupasampadyeya)
vihare [ya eta]dyaśa etacca śīlavato vītarāgasya praṇidhānaṃ samṛdhyati| sa
cedākāṃkṣate| .......... vimokṣā............ syādvopasampadya vihareyaṃ| ārūpyopagatānāmvā
devā [nāṃ sa] bhāgatāyo (yāmu)papadyeya pūrvvavat|| sa cedākāṃkṣate atyantaniṣṭhanirvvāṇamadhigaccheyamityadhigacchati||
(tadgati) śuddhatvācchīlānāṃ sarvvatra ca vītarāgasya [|]
ayaṃ daśamaḥ śīlānuśaṃso veditavyaḥ||nirdiṣṭaḥ śīlaskandho vibhāgaśaḥ, nirdiṣṭā vipattisampattiḥ|
nirdiṣṭāni paryāyanāmāni| nirdiṣṭā pariśuddhipratyavekṣā, nirdiṣṭo[a]nuśaṃsaḥ||sa
eṣa sarvvākāraparipūrṇṇaḥ śīlasamvaraḥ saṃbhāraparigṛhīta ākhyātaḥ kathimo (to) vivṛtaḥ
prakāśito yatrātmakāmaiḥ śrāmaṇyabrāhmaṇyakāmaiḥ kulaputraiḥ śikṣitavyaṃ||||uddānaṃ||vibhaṃgastrividho
jñeyaḥ sampad daśavidhā bhavet|paryāyaśca ṣaḍākāro viśuddhistrividhā matā|anuśanso
(śaṃso) daśavidhaḥ eṣo[']sau śīlasamvaraḥ||indriyasamvaraḥ katamaḥ| yathāpīhaikatyaḥ
indriyairguptadvāro viharatyārakṣitasmṛtirnipakasmṛtiritti vistaraḥ| tatra kathamindriyairguptadvāro
viharatyārakṣitasmṛtirbhavati| nipakasmṛtiriti vistareṇa yāvadrarakṣati mana indriyaṃ
mana indriyeṇa [|] sa evaṃ samāpadyate| evamindriyairguptadvāro viharati|tatra kathamārakṣitasmṛtirbhavati|
yathāpīhaikatyenendriyaguptadvāratāmevādhipatiṃ kṛtvā śrutamudgṛhītaṃ
bhavati| cintitamvā punarbhāvitamvā| tena ca śrutacintābhāvanādhipateyā smṛtiḥ pratilabdhā
bhavati| sa tasyā eva smṛteḥ pratilabdhāyāḥ asaṃpramoṣārthamadhigamārthamavināśārthaṃ
kālena kālaṃ tasminneva śrute yogaṃ karotyabhyāsaṃ karoti, cintāyāṃbhāvanāyāṃ yogamabhyāsaṃ
karoti| na bhavati sa sta prayogā yi-kṛta prayoga evamanena tasyā [ḥ]śrutasamudāgamatā(gatā)
yāścintā-samudāgatāyāḥ smṛteḥ kālena kālaṃ śrutacintābhāvanāyogakriyāyā ārakṣā kṛtā
bhavati| evamārakṣitasmṛtirbhavati|kathaṃ nipakasmṛtirbhavati| sa tasyāmeva smṛtau nityakārī
ca bhavati| [niryāṇakārī ca bhavati]| tatra yā nityakāritā iyamucyate sātatyakāritā|
tatra yā niryāṇakāritā iyamucyate satkṛtyakāritā| sa evaṃ sātatyakārī satkṛtyakārī nipakasmṛtirityucyate|
sa tathārakṣitasmṛtirbhavati| tathā tāṃ smṛtiṃ na saṃpramoṣayati| sa tathānipakasmṛtirbhavati|
tathā tasyāmevāpramuṣitāyāṃ smṛtau balādhānaprāpto bhavati| yena śakto
bhavati pratibalaśca rūpāṇāmabhibhavāya śabdānāṃ, gandhānāṃ, rasānāṃ, spraṣṭavyānāṃ, dharmāṇāmabhibhavāya|kathaṃ
smṛtyā [''] rakṣitamānaso bhavati| cakṣuḥ pratītya rūpāṇi cotpadyate|
cakṣurvi [jñānaṃ, ca]-kṣurvijñānānantaramutpadyate| vikalpakaṃ manovijñānaṃ yena vikalpakena
manovijñānena priyarūpeṣu rūpeṣu saṃrajyate| apriyarūpeṣu rūpeṣu vyāpadyate [|] sa
bhā (tā) mevādhipatiṃ kṛtvā tasmādayoniśo vikalpāt saṃkleśasamutthāpakāttasmāt saṃrakṣati|
yathā saṃkleśo notpadyate| evaṃ śrotraṃ ghrāṇaṃ jihvāṃ kāyaṃ manaḥ pratītya dharmāścotpadyate
manovijñānaṃ| tacca manovijñānamasyāyoniśevikalpasahagataṃ saṃkleśasamutthāpakaṃ| yena
priyarūpeṣu dharmeṣu saṃrajyate| apriyarūpeṣu dharmeṣu vyāpadyate| sa tasmādayoniśovikalpāt
saṃkleśasamutthāpakāttanmānasaṃ rakṣatyevamasya saṃkleśo notpadyate| evaṃ smṛtyārakṣitamānasobhavati|kathaṃ
samāvasthāvacārako bhavati| samāvasthocyate| upekṣā kuśalā vā, avyākṛtā
vā [|] sa tasmādayoniśo vikalpāt saṃkleśasamutthāpakāt tanmānasaṃ rakṣitvā kuśalāyāmvā
upekṣāyāmavyākṛtāyāmvā avacārayati| tenocyate samāvasthāvacārakaḥ| evaṃ samāvasthāvacārako
bhavati|kathaṃ punastasmādayoniśo vikalpasaṃkleśasamutthāpakān mānasaṃ rakṣati| na nimittagrāhī
bhavati| teṣu rūpeṣu, śabdeṣu, gandheṣu, raseṣu, spraṣṭavyeṣu, dharmeṣu nānuvyaṃjanagrāhī
bhavati yato [a]dhikaraṇamasya pāpakā akuśalādharmāścittamanusraveyuḥ| sa cet punaḥ
smṛtisaṃpramoṣāt kleśapracuratayā vā vivarjayato [a]pi nimittagrāhama (ho') nuvyaṃjanagrāha
[ḥsa] mutpadyate eva| pāpakā akuśalāto duḥgṛhīto (pāpakādakuśalato durgṛhīto) bhavati
ke (ye) dharmā anusarantyeva| cittaṃ teṣāṃ samvarāya pratipadyate| ābhyāṃ dvābhyāmākārābhyāṃ
tasmāt saṃkleśasamutthāpakādayoniśovikalpāttanmānasaṃ rakṣitaṃ bhavati||kathaṃ ca punastanmānasamābhyāmākārābhyāṃ
saraṃkṣya kuśalāyāmvā upekṣāyāmavadhārayatyavyā kṛtāyāmvā [|]
dvābhyāmevākārābhyāṃ [|] katamābhyāṃ dvābhyāṃ [|] yathāha rakṣati cakṣurindriyaṃ cakṣurindriyeṇa
samvaramāpadyate| yathā cakṣurindriyaṃ cakṣurindriyeṇa samvaramāpadyate| me (e)vaṃ
śrotraghrāṇajihvākāyāṃ (yān), rakṣati mana indriyaṃ mana indriyeṇa samvaramāpadyate| ābhyāṃ
dvābhyomākārābhyāṃ kuśalāyāmvā, avyākṛtāyāmvā upekṣāyāṃ tanmānasameva cārayati||kathaṃ cakṣurvijñeyeṣu
rūpeṣu na nimittagrāhī bhavati| nimittagrāha ucyate| yaccakṣurvijñānagocaro
rūpe tasya gocarasya grāhī bhavati| cakṣurvijñānena [|] evaṃ nimittagrāhī bhavati| yaduta
cakṣurvijñeyeṣu rūpeṣu śrotraghrāṇajih vākāyamanovijñeyeṣu rūpeṣu aparā jāti[r] nimittaṃ|
sa cet punastaṃ gocaraṃ parivarjayati| cakṣurvijñānasyaivaṃ na (ca) na nimittagrāhī [bha]
vati| cakṣurvijñeyeṣu rūpeṣvevaṃ śrotra ghrāṇajihvākāyamanovijñeyeṣu dharmeṣu [|]kathaṃ nānuvyaṃjanagrāhībhavati|
cakṣurvijñeyeṣu rūpeṣu[|] anuvyaṃjanagrāha ucyate| yasteṣvevacakṣurvijñeyeṣu
rūpeṣu cakṣurvijñānasyaiva samanantarasahotpannasya vikalpakasya manovijñānasya
yo gocaraḥ saṃrāgāya vā, saṃdveṣāya, vā saṃmohāya vā taṃ gocaraṃ parivarjayati| notpādayati
tadālambanaṃ| tanmanovijñānamevaṃ nānuvyaṃjanagrāhī bhavati| yaduta cakṣurvijñeyeṣu rūpeṣu
[|] evaṃ śrotraghrāṇajih vākāyamanovijñeyeṣu dharmeṣu aparā jātirnimittagrāhasyānuvyaṃjanagrāhasya
ca| tatra nimittagrāho yaccakṣuṣā rupāṇyābhāsagatāni tajjaṃ manaskāraṃ saṃmukhīkṛtya
paśyati [|] tatrānuvyaṃjanagrāhaḥ| tānyeva rūpāṇi cakṣuṣā ābhāsagatāni tajjaṃ manasikāraṃ
saṃmukhīkṛtya paśyati| apitu parato[a]nusravapūrvvakaṃ śrṛṇoti| santyevaṃ rūpāṇyevaṃ
rūpāṇi cakṣurvijñeyāni rūpāṇīti yāni tāni tadanugatāni nāmāni padāni vyaṃjanāni [yānya]
dhipatiṃ kṛtvā, yāni niśritya pratiṣṭhāyāyaṃ puruṣapudgalaḥ yathāśrutāni cakṣurvijñeyāni
rūpāṇi vikalpayatyayamucyate| anuvyaṃjanagrāhaḥ [|] yathā cakṣurvijñeyeṣu rūpeṣu, evaṃ śrotraghrāṇajih
vākāyamanovijñeyeṣu dharmeṣu veditavyaḥ| sa punarayaṃ nimittagrāho [a]nuvyaṃjanagrāhaśca
asti yannidānamasya yadadhikaraṇaṃ yadadhipateyaṃ asya pāpakā akuśalā dharmāścittamanusravanti|
asti yacca tannidānaṃ ca tadadhikaraṇaṃ ca tadadhipateyaṃ pāpakā akuśalā
dharmā ścittamanusravanti| tatra yo[a]yaṃ nimittagrāho [a]nuvyaṃjanagrāho ayoniśogrāhaḥ
yannidānaṃ yadadhikaraṇaṃ yadadhipateyamasya pāpakā akuśalā dharmāścittamanusravanti| tadrūpamasau
nimittagrāhamanuvyaṃjanagrāhaṃ ca parivarjayati|pāpakā akuśalā dharmāḥ katame [|]
rāgaḥ, rāgasamutthāpitaṃ kāyaduścaritaṃ, vāgduścaritaṃ, manoduścaritaṃ| dveṣo, mohaḥ [|],
mohasamutthāpitaṃ ca kāyaduścaritaṃ, vāgduścaritaṃ, manoduścaritamima ucyante pāpakā akuśalā
dharmāḥ|kathamete cittamanusravanti| yadālambanaṃ cittamanovijñānamutpadyate| gacchati
pratisarati| tadālambanāstadālambanāstena cittamanovijñānena saṃprayuktāḥ [ḥ] kāyavāṅmanoduścaritasamutthāpakā
[s] te rāgadveṣamohā utpadyante, gacchanti pratisaranti| tenocyante
(te) cittamanupravanti||evaṃ tāvannimittagrāheṇānuvyaṃjanagrāheṇa ca ya utpadyate, saṃkleśaścakṣurvijñeyeṣu
rūpeṣu yāvanmanovijñeyeṣu dharmeṣu so[a]sya notpadyate nimittagrāhamanuvyaṃjanagrāhaṃ
ca parivarjayataḥ [|] sa cet punaḥ smṛtisaṃpramoṣādvā, kleśapracuratayā vā,
ekākino [a]pi viharataḥ pūrvadṛṣṭāni cakṣurvijñeyāni rūpāṇyadhipatiṃ kṛtvā pūrvvānubhūtāṃ
(tān) śrotraghrāṇajihvākāyamanovijñeyān dharmānadhipatiṃ kṛtvotpadyante pāpakā akuśalā dharmā[s]
tānutpannānadhivāsayati, prajahāti, viśodhayati, vyantīkaroti| tenocyate teṣāṃ samvarāya
pratipadyate|sa yeṣu rūpeṣu cakṣuḥ prerayitavyaṃ bhavati| yeṣu śrotraghrāṇajih vākāyamanovijñeyeṣu
dharmeṣu manaḥ prerayitavyaṃ bhavati| teṣu tathā prerayati| yathā na saṃkliśyate|
evamanena tasmāt saṃkleśānmana [indriyaṃ] rakṣitaṃ bhavati| tenocyate rakṣati mana
indriyaṃ| yeṣu punaścakṣurvijñeyeṣu rūpeṣu cakśurindriyaṃ na prerayitavyaṃ bhavati| yeṣu śrotraghrāṇajih
vākāyamanovijñeyeṣu dha[rmeṣu] mana indriyaṃ na prerayitavyaṃ bhavati| teṣu
sarvveṇa sarvvaṃ sarvvathā na prerayati| tenocyatecakṣurindriyeṇa samvaramāpadyate| tenocyate
yāvanmana indriyeṇa samvaramāpadyate| ayaṃ tāvadvibhaṃgo vistareṇendriyasamvarasya vijñeya
[ḥ]|samāsārthaḥ| yena ca saṃvṛṇoti, yataśca saṃvṛṇoti, yathā ca saṃvṛṇoti, yā cāsau
saṃvṛtiḥ| tatsarvvamekatyamabhisaṃkṣipyendriyasamvara ityucyate|tatra kena saṃvṛṇoti [|]yā
ārakṣitā ca smṛtistayā saṃvṛṇoti [|]kiṃ saṃvṛṇoti [|] cakṣurindriyaṃ saṃvṛṇoti| śrotraghrāṇajih
vākāyamanaindriyaṃ saṃvṛṇoti| idaṃ saṃvṛṇoti|kutaḥ saṃvṛṇoti| priyarūpā ['] priyarūpebhyo
rūpebhyaḥ śabdebhyo yāvaddharmebhyo[a]taḥ saṃvṛṇoti (saṃvṛṇoti)|kathaṃ saṃvṛṇoti| na
nimittagrāhī bhavati nānuvyaṃjanagrāhī yato[a]dhikaraṇameva pāpakā akuśalā dharmāścittamanusravanti|
teṣāṃ samvarāya pratipadyate| rakṣatīndriyamindriyeṇa| samvaramāpadyate| ityevaṃ
saṃvṛṇoti|kā punaḥ saṃvṛtiḥ| yataḥ smṛtyā [''] rakṣitamānaso bhavati| samāvasthāvacārakaḥ|
iyamucyate saṃvṛtiḥ|punaraparaḥ samāsārthaḥ [|] yaścasamvaropāyaḥ| yacca samvaraṇīyamvastu,
yā ca saṃvṛtiḥ| tadekatyamabhisaṃkṣipyendriyasamvara ityucyate|tatra katamaḥ samvarovā
(saṃvaropāyaḥ) [|] yadāha ārakṣitasmṛtirbhavati, nipakasmṛtiriti cakṣuṣā rūpāṇi dṛṣṭvā
na nimittagrāhī bhavati, nānuvyaṃjanagrāhī, yāvanmanasā dharmān vijñāya na nimittagrāhī bhavati,
nānuvyaṃjanagrāhī| yato[a]dhikaraṇameva pāpakā akuśalā dharmāścittamanusravanti| teṣāṃ
samvarāya pratipadyate| rakṣatīndriyamindriyeṇa samvaramāpadyate| ayamucyate samvaropāyaḥ|samvaraṇīyaṃ
vastu katamat [|] cakṣūrūpaṃ caivaṃ yāvanmanodharmāścedamucyate samvaraṇīyaṃ
vastu|tatra saṃvṛtiḥ katamā [|] yadāha| smṛtyārakṣitamānaso bhavati| samāvasthāvacāraka
itīyamucyate saṃvṛtiḥ|sa khalvayamindriyasamvaraḥ samāsato dvividhaḥ| pratisaṃkhyānabalasaṃgṛhī[to
bhāvanābalaṃsaṃgṛhī] taśca|tatra pratisaṃkhyānabala saṃgṛhīto yena viṣyeṣvādīnavaṃ
paśyati| no tu tamādīnavaṃ vyapakarṣati| prajahāti| tatra [bhā] vanābalasaṃgṛhīto yena
viṣyeṣvādīnavaṃ paśyati, taṃ ca punarādīnavaṃ vyapakarṣati| prajahāti| tatra pratisaṃkhyānabalasaṃgṛhītenendriyasamvareṇa
viṣayālambanaṃ kleśaparyavasthānaṃ notpādayati, na saṃmukhīkaroti|
na caivāśa (śra) yasanniviṣṭamanuśayaṃ pra[jahā]ti, samudghātayati| tatra bhāvanābalasaṃgṛhīte[ne]ndriyasamvareṇa
viṣayālambanaṃ ca kleśaparyavasthānaṃ notpādayati, na sammukhīkaroti|
sarvvadā sarvakālamāśrayasanniviṣṭaṃ cānuśayaṃ prajahāti| samudghātayati| ayamviśeṣaḥ,
ayamabhiprāyaḥ| ida[ma] nākaraṇaṃ pratisaṃkhyānabalasaṃgṛhītasya bhāvanābalasaṃgṛhītasya
cendriyasamvarasya| tatra yo [a]yaṃ pratisaṃkhyānabalasaṃgṛhīta indriyasamvaro
[a]yaṃ saṃbhāramārgasaṃgṛhītaḥ [|] yaḥ punarbhāvanābalasaṃgṛhīta indriyasamvaraḥ| sa vairāgyabhūmipatito
veditavyaḥ||bhojane mātrajñatā katamā| yathāpīhaikatyaḥ pratisaṃkhyāyāhāramāharati|
na dravārthaṃ, na maṇḍanārthaṃ, na vibhūṣaṇārthamiti vistareṇa pūrvvavat|kathaṃ pratisaṃkhyāyāhāramāharati|
pratisaṃkhyocyate yayā prajñayā kabaḍaṃkārasyāhārasyādīnavaṃ samanupaśyatyādīnavadarśanena
vidūṣayitvā (vidūṣyā) bhyavaharati||tatpunarādīnavadarśanaṃ katamat|
yaduta yasyaiva kabaḍaṃkārasya paribhogānvayo vā, vipariṇāmānvayo vā, paryeṣaṇānvayo
vā|paribhogānvaya ādīnavaḥ (katamaḥ) [|] yathāpīhaikatyo yasmin samaye āhāramāharati varṇṇasampannamapi,
gandhasampannamapi, rasasampannamapi, supraṇītamapi [|] tasya kabaḍaṃkāra
āhāraḥ samanantarakṣipta eva āsye yadā dantayantracūrṇṇitaśca, lālāvisaraviklinnaśca bhavati|
lālāpariveṣṭitaśca bhavati| sa tasmin samaye kaṇṭhanālīpraluṭhitaśca bhavati| sa yāsau
pūrvvikā, purāṇā manāpatā (na āpatā) tāṃ sarvveṇa sarvvaṃ vijahāti| parāṃ ca vikṛtimāpadyate|
yasyāṃ ca vikṛtau vartamānaśchanditakopamaḥ khyāti| tadavasthaṃ cainaṃ sa cedayaṃ bhoktā
puruṣapudgalaḥ sa cedākārato manasi kuryāt samanusmarennāsya sarvveṇa sarvvamanyatrāpi
tāvadavipariṇate, praṇīte bhojane bhogakāmatā santiṣṭheta| kaḥ punarvvādastatra tadavastha
iti ya ebhirākauraranekavidhairanayā ['']nupūrvyā bhojanaparibhogamadhipatiṃ kṛtvā yā [']sau
śubhā varṇṇanibhā antarīyate, ādīnavaśca prādurbhavati aśū(śu)cisaṃgṛhītaḥ [|] ayamucyate
paribhogānvayaḥ| ādīnavaḥ| yaduta āhāre|tatra katamo vipariṇāmānvaya ādīnava āhāre|
tasya tamāhāramāhṛtavatastu[ṣṭava] taḥ yadā vipariṇamati rātryā madhyame vā yāme, paścime
vā yāme, tadā sa rudhiramānsa(māṃsa) snāyvasthitvagādīnyanekavidhāni bahunānāprakārāṇi| asmin
kāye aśucindravyāṇi vivardhayati saṃjanayati|arthataśca| atipariṇataścādhobhāgī bhavati|
yadasya divase śocayitavyaṃ ca bhavati| tena ca yaḥ spṛṣṭo bhavati| hasto (tau) vā pādo
(dau) vā, anyatamā nyatamajvā (maṃvā) aṃgapratyaṃgaṃ, bahirdhā gupyanīyaṃ (gopanīyaṃ) bhavatyātmanaḥ
pareṣāṃ ca (|) tannidānāścāsyotpadyante| kāye bahavaḥ kāyikā ābādhāḥ| tadyathā
gaṇḍaḥ, piṭakaḥ, dadrū, vicarcikā, kaṇḍū[ḥ], kuṣṭhaḥ, kiṭibhaḥ, kivāso (kilāso), jvaraḥ kāsaḥ
śothaḥ, śoṣāpasmāra (śoṣo'pasmāra), āṭakkaraṃ, pāṇḍurogaḥ, rudhiraṃ, pittabhagandara
itīme cānye bhairaṃbhagaṃyā ([a]pyevaṃbhāgīyāḥ) kāye kāyikā ābādhā utpadyante| bhuktamvā[a]sya
vipadyate| yenāsya kāye viṣūcikā santiṣṭhate| ayamucyate vipariṇāmācca ya ādīnavo yaduta
āhāre|tatra katamaḥ paryeṣaṇānna (nva)yaādīnava āhāre| paryeṣaṇānvaya ādīnavo[a]nekavidha[ḥ]-samudānanākṛtaḥ|
ārakṣākṛtaḥ| snehaparibhraṃśakṛtaḥ| atṛptikṛtaḥ| asvātantryakṛtaḥ
duścaritakṛtaśca|tatra katama ādīnava āhāre [|] samudānanā kṛtaḥ [|] yathāpīhaikatyaḥ āhārahetorāhāranidānaṃ
śīte śītena hanyamānaḥ, uṣṇe uṣṇena hanyamānaḥ, utsahate, ghaṭate, vyāyacchate|
kṛṣiṇā vā, gorakṣyeṇa vā, vāṇijyena vā, lipigaṇanāvyasanasaṃkhyāmudrayā[a]nekavidhena
śilpasthānakarmasthānenāpratilabdhasya vā['']hārasya pratilambhāya, upacayāya vā[|] yathā
āhārasye (syai) vamāhāranidānasya [|] tasyaivamutsahato, ghaṭata(to), vyāyacchata (ḥ),
sa cette karmāntā vipadyante| sa taṃ nidānaṃ (tannidānaṃ) śocati klāmyati, paridevate| urastāḍayati|
krandati-saṃgo vā[mā] māpadyate| moho bata me svāyāso[a]tiphala iti| ayamu (yaṃ
samu) dānanā sahagataḥ ādīnavo yaduta āhāre [|]sa cetsaṃpadyate sa tasyārakṣādhikaraṇahetostīvramautsukyamāpadyayate|
kaccinme bhogā rājñā vā apahriyeraṃścaurairvvā, agninā vā dahyerannudakena
vā uhyeyuḥ| kuniha(hi)tā vā nidhayaḥ praṇaśyeyuḥ kuprayuktā vā karmāntāḥ pralujyeran,
apriyo(yā)vā dāyādā adhigaccheyuḥ| kulevā kulāṃgāra utpadyeta| yastānbhogānanayena
vyasanamāpādaye[da]yamārakṣāsahagata ādīnavo yaduta āhāre|katama ādīnava[ḥ] snehaparibhraṃśakṛtaḥ|
yathāpi tadāhāranidānamāhārādhikaraṇahetormātā putrasyāvarṇṇambhāṣate| putro
mātyaḥ (mātuḥ), pitā putrasya, putro (traḥ) pituḥ, bhrātā bhaginyā, bhaginī bhrātuḥ| sahāyakaḥ|
sahāyakasya| prāgeva jano janasya [|] te (|) cānyo [']nyaṃ vigṛhītā bhavanti, vivādamāpannāstathāudārā
brāhmaṇakṣatriyagṛhapatimahāsālā āhārādhikaraṇahetorevaṃ vigṛhītāvivādamāpannāḥ
anyo[']nyaṃ pāṇinā praharanti| loṣṭhenāpi, daṇḍenāpi, śastreṇāpi praharantyayamucyate
snehaparibhaṃśakṛta ādīnavaḥ|tatra katamaḥ| atṛptikṛta ādīnavaḥ| yathāpi tadrājānaḥ
kṛtiyā (kṣatriyā) mūrddhābhiṣiktāḥ, sveṣu grāmanigamarāṣṭrarājadhānīṣu asaṃtuṣṭā viharanta
ubhayato[a]bhyūhakāni saṃgrāmānīkāni pratisaranti| śaṃkhai(ḥ) kampa (mpya) mānaiḥ, paṭāhairvādyamānaiḥ,
iṣubhiḥ kṣipyamāṇairvividhaiste tatra bhrāntenāśvena sārdhaṃ samāgacchanti||
bhrāntena hastinā, sthena, pattinā sārdhaṃ samāgacchanti| iṣubhiḥ śaktibhirvvā apakṛttagātrā
maraṇamvā ni (vi)gacchanti| maraṇamātraṃ vā duḥkhamayamucyate| atṛptikṛta ādīnava iti
yo vā punarapyevaṃbhāgīyaḥ||tatra katamaḥ| asvātantryakṛta ādīnavaḥ| yathāpi tadrājñaḥ pauruṣeyā
āvarodhikāni nagarāṇyanupraskandataḥ (nte)| taptenāpi ti (tai) lenāvasicyante| taptayā
vasayā, taptayā gomayalo (lau)hikayā, taptena tāmreṇa, taptenāyasā, iṣubhiḥ santibhi
(śaktibhi)ścāpakṛttagātrā maraṇaṃ vā ni (vi) gacchanti| maraṇamātrakaṃ vā duḥkhaṃ| ayamucyate
asvātantrayakṛta ādīnava iti yo vā punarapyevaṃbhāgīyaḥ|tatra [katamo] duścaritakṛta ādīnavaḥ
[|] yathāpi tadekatyenāhāranidānaṃ prabhūtaṃ kāyena duścaritaṃ kṛtaṃ bhavatyupacitaṃ,
yathā kāyenaivamvācā, manasā[|] sa ca ya (thā kā)ya ābādhiko bhavati, duḥkhito, bāḍhaglānaḥ,
tasya tatpūrvvakaṃ kāyaduścaritaṃ vāṅmanoduścarita(taṃ), parvvatānāṃ vā parvvatakūṭānāmvā,
sāyāhne[yā]cchayā(cchāyā) avalambate| avyā(dhya)valambate| abhipralambate| [tasyai]vaṃ
bhavati| kṛtaṃ bata me pāpaṃ, na kṛtaṃ bata me puṇyaṃ, kāyena vācā, manasā, so [a]haṃ
yā gati [ḥ] kṛtapāpānāṃ[tāṃ] gatiṃ pretya gamiṣyāmīti| vipratisārī kālaṃ karoti| akālañca
kṛtvā'pāyeṣūpapadyate| yaduta narakeṣu, tiryakpreteṣu[|] ayamucyate duścarita kṛta ādīnavaḥ|tasyaivambhavati|
ityayamāhāra[ḥ] paryeṣa(ṣya)māṇo[a]pi sādīnavaḥ| paribhujyamāno [a]pi
sādīnavaḥ| paribhukto [a]pi pariṇāma ādīnavaḥ| evamasti punarasyāhārasya kācidanuśansa (śaṃsa)
mātrā sā punaḥ katamā| āhārasthitiko [a]ya(yaṃ) [kāya] āhāraṃ niśritya tiṣṭhati| nā[']nāhāra
iyamasyānuśansa(śaṃsa)mātrā [|]evamāhārasthitiko[a]yaṃ kāyaṃ(ḥ) suciramapi tiṣṭhan
varṣaśatamvā tiṣṭhati| kiṃcidvā punarbhūyaḥ samyak parihriyamāṇaḥ| asti cāsyārvāguparatiḥ|
tatra yaḥ(ye)kāyasthitimātre pratipannāḥ na te supratipannā[ḥ] kāye kāyasthitimātrakena
(ṇa) saṃtuṣṭā na (na) te asaṃtuṣṭā, na ca punaste āhārakṛtaṃ paripūrṇamanavadyamanuśansaṃ
(śaṃsaṃ) pratyanubhavanti| ye punarnakāyasthitimātrakeṇa (na) saṃtuṣṭā[ḥ] kāyasthitimātrake
pratipannā, na te supratipannā, api tu tāmeva kāyasthitiṃ niściṃ[tya] (niśritya) brahmacaryaṃ
(rya)samudāgamāya pratipannāḥ, supratipannāḥ, ta eva ca punaḥ paripūrṇṇamanavadyamanuśansaṃ
(śaṃsaṃ) pratyanubhavanti| tanme pratimaṃ syād yada(d)vā pratyavareṇa āhārānuśansa
(śaṃsa) mātrakeṇa saṃtuṣṭo vihareyaṃ| na me pratirūpaṃ syādyadahaṃ bālasabhāgatāṃ bālasahadhārmikatāmadhyāpadyeyamevamāhāre
sarvvākāraṃ paripūrṇṇamādīnavaṃ jñātvā sa itaḥ pratisaṃkhyāyā
['']dīnava darśī, niḥsaraṇānveṣī cāhāraniḥsaraṇārthameva putramāṃ(mān) so dharmamāhāramāharati|tasyaivaṃ
bhavati| evamete dāyakadānapatayaḥ kṛcchreṇa bhogān samudānīya, mahāntaṃ
paryeṣaṇākṛtamādīnavaṃ pratyanubhavantaḥ, prapīḍya, prapīḍya, tvaṅmānsa (māṃsa)śoṇitamasmākamanuprayacchanti|
ya [ete] [a]nukampāmupādāya viśeṣaphalārthinaḥ tasyāsmākaṃ tathā
pratilabdhasya piṇḍapātasyāyamevaṃ rūpo[a]nurūpaḥ paribhogaḥ syādyadahaṃ tathā paribhūtamātmānaṃ
(|) sthāpayitvā paribhuṃjīya, yathā teṣāṃ kārāḥ kṛtā atyarthaṃ mahāphalā [ḥ] syurmahānuśaṃsā,
mahādyubha(ta)yo, mahāvistārāḥ, candropamaśca kulānyupasaṃkrameyaṃ vyavakṛṣya
kāyaṃ, vyavakṛṣya cittaṃ, hnīmānapragalbhaḥ, anātmotkarṣī aparapansī, yathāsvena lābhena citta
(sucittaḥ) syāṃ, sumanāḥ, evaṃ parasyāpi lābhena citta (sucittaḥ) syāṃ sumanā, evaṃ cittaśca
punaḥ kulānyusaṃkrameyaṃ| tatkuta etallabhyaṃ pravrajitena parakuleṣu yadvadatra pare
me māna (naṃ) dadatu| satkṛtya, mā asatkṛtya, prabhūtaṃ mā stokaṃ, praṇītaṃ mā lūhaṃ,
tvarita [ṃ] mā gatvaṃ (baddham)| evaṃ caritasya me kulānyusaṃkramataḥ sa cet pare na dadyustenāhaṃ
na teṣāmantike āghātacittatayā pratighacittatayā vyavadīyeyaṃ| na ca punastannidānaṃ
kāyasya bhedādapāyopapattyā vighātamāpadyeya (yaṃ)| yaduta tāmevāghātacittatā (tāṃ) [pratighacittā]
madhipatiṃ kṛtvā sa cedasatkṛtya na satkṛtya, sa cetstokaṃ na prabhūtaṃ| sa
cellūhaṃ na praṇītaṃ, sa cedvaddhaṃ na tvaritaṃ dadyuḥ| da (ta)yāhamāghātacittatayā, pratighacittatayā
ca vyavadīyeyamiti vistareṇa pūrvvavat| imaṃ cāhaṃ kabaḍīkāramāhāraṃ niśritya
tathā tathā pratipadyeya(yaṃ), tāñca mātrāṃ prativedhyeyaṃ| yena me jīvitendriyanirodhaśca
na syānnaca piṇḍakena klāmyeyaṃ| brahmacaryānugrahaśca me syādevaṃ ca me śrava(ma)ṇabhāve,
pravrajitabhāve sthitasyāyaṃ piṇḍa pātaparibhogarūpaśca| pariśuddhaścānavadyaśca syādebhi[rākā]raiḥ
sa pratisaṃkhyāyāhāramāharati|āhāraḥ punaḥ katamaḥ [|] catvāra āhārāḥ [|] kabaḍaṃkāraḥ,
sparśo, manaḥsaṃcetanā, vijñānaṃ cāsmiṃstvarthe kabaḍaṃkāra āhāro'bhipretaḥ| sa
punaḥ katamastadyathā manthā vā ['pūpā] vā odanakulmāṣamvā, sarpistailaṃ, phaṇitaṃ, māṃsaṃ,
matsyā, vallūrā, lavaṇaṃ, kṣīraṃ, dadhi, navanītamitīmāni cānyāni caivaṃ rūpāṇyupakaraṇāni
yāni kavaḍāni kṛtvā [a]bhyavahriyante| tasmāt kabaḍaṃkāra ityucyate|āharatīti bhuṃkte|
pratiniṣevatyabhyavaharati, khādati, bhakṣayati| svādayati, pibati, cūṣatīti paryāyāḥ[|]na
dravārthamiti| yaścaite (ye caite) kāmopabhogina ityarthaḥ| yāharanti (ya āharanti) yadvayamāhāreṇa
prīṇitagātrāḥ saṃtarpitagātrāḥ pratyupasthite sāyāhnakāle samaye, atikrāntāyāṃ
rajanyāṃ, maulībaddhikābhiḥ sārddhaṃmalābu-romaśabāhubhiḥ kandukastanibhirnārībhiḥ (kandukastanībhirnārībhiḥ)
krīḍato (nto), ramamāṇāḥ, paricārayan (nta), auddhatyaṃ dravaṃ prāviṣkariṣyāma
iti[|] drava eṣa ārye dharmavinaye yadutakāmarāgopasaṃhitā, maithunopasaṃhitā [ḥ]
pāpakā akuśalā dharmā, vitarkā, yairayaṃ khādyamāno, bādhyamāna, uddhatendriyo bhavatyanuddhatendriyaśca,
drutamānasaḥ, plutamānasaḥ, asthitamānaso [a]vyupaśāntamānasaḥ, teṃ punaratyantamāhāramāharanto
dravārthamāharantītyucyate|śrutavāṃstvāryaśrāvaka[ḥ] pratisaṃkhyānabalika
ādīnavadarśī niḥsaraṇaṃ prajānaṃ (nan) paribhuṃkte| na tathā yathā te kāmopabhogino
bhuṃjante| tenāha-na dravārthaṃ na madārthaṃ, na maṇḍanārthaṃ na vibhūṣaṇārthamiti| yathāpi
ta eva kāmopabhogina ityartha māhāramāharanti| adya vayamāhāramāhṛtavanto yaduta prabhūtañca
tṛptito yathāśaktyābalaṃ| snigdhaṃ ca, vṛṣyañca, bṛṃhaṇīyañca, varṇṇasaṃpannaṃ, gandhasampannaṃ,
rasasampannaṃ| endhābhūte (aindhībhūte), nirgatāyāṃ rajanyāṃ śaktā bhaviṣyāmaḥ|
pratibalā, vyāyāmakaraṇo (ṇā), yaduta atartkāyā (ātatīkriyayā) vā, nirghātena, vyāyāmaśilayā
vā, ulloṭhanene (na) vā, pṛthivīkhātena vā, bāhuvyāyāmena vā, pādāvaṣṭambhanena vā,
plavanena vā, (a) laṃghanena vā [|] tatra vyāyāmena bāha(hu)ñca punarvyāyāmaṃ niśritya balavantobhaviṣyāmaḥ|
(a)vyāyatagātrā, dīrghaṃ cārogāḥ, cirakālaṃ cāsmākaṃ yauvanamanuvartakaṃ
bhaviṣyati, no tu tvaritaṃ (|) virūpakaraṇī jarā dehamabhibhaviṣyantī (tī) ti| cirataraṃ
ca jīviṣyāma iti| prabhūtabhakṣaṇe ca pratibalā bhaviṣyāmaḥ| bhuktaṃ ca (bhuktaṃ) samyakpariṇamiṣyati|
doṣāṇāṃ cāpaca (kṣa)yaḥ kṛto bhaviṣyati| ityārogyamadārthaṃ, [yauvana] madārthaṃ,
jīvitamadārthaṃ paribhuṃjate|teṣāṃ punarevaṃ bhavati| kṛtavyāyāmā vayaṃ snātrasaṃvidhānaṃ
kariṣyāmo, yaduta-śucinā toyena gātrāṇi prakṣāliṣyāmaḥ| prakṣālitagātrāśca keśāni ca
(keśāṃśca) prasādhayiṣyāmaḥ| vividhena cānulepanena kāyamanupalipya (-manulipya) vividhairvastrairvividhairmālyairvividhairalaṃ
[kāraiḥ] kāyaṃ bhūṣayiṣyāmaḥ| tatra yat snānaprasādhanānulepanamidamucyate|
teṣāṃ maṇḍanaṃ|tathā maṇḍanajātānāṃ yadvastramālyābharaṇadhāraṇamidamucyate|
vibhūṣaṇamiti| maṇḍanārthaṃ vibhūṣaṇārthaṃ paribhuṃja[to[']ta] evaṃ (paribhuṃjanto'ta
evaṃ) madamattā maṇḍanajātivibhūṣitagātrāḥ| madhyāhnasamaye, sāyāhna samaye vā, bhaktasamaye
tṛṣitā bubhukṣitāśca, pareṇa harṣeṇa, parayā nandyā, pareṇāmodena| ādīnavadarśino
niḥsaraṇamaprajānanta (nto)yathopapannamāhāramāharanti| yāvadeva punaḥ punardravārthaṃ,
maṇḍanārthaṃ, vibhūṣaṇārtha ca[|]śrutavāṃstvāryaśrāvakaḥ| pratisaṃkhyānabalika ādīnavadarśī
niḥsaraṇaṃprajānan paribhuṃkte| na tu tathā yathā te kāmopabhoginaḥ paribhuṃjate| nānyatremamasaṃniveṣaṇāprahātavyamāhāraṃ
pratiniṣevamāṇa eva prahāsyāmīti| yāvadevāsya kāyasya
sthitaye iti bhuktvā nā['] bhuktvā yaśca jīvitasya kāyasthitirityucyate| so[a]hamimamāhāramāhṛtya
jīviṣyāmi, na mariṣyāmīti āhārati| tenāhaṃ (ha) yāvadevāsya kāyasya sthitaye|kathaṃ
yāpanāyai āharati| dvividhā yātrā-asti kṛcchreṇa astyakṛcchreṇa[|] kṛcchreṇa yātrā katamā[|]
yadrūpamāhārato jighatsā daurbalyaṃ vā bhavati| duḥkhito vā bāḍhaglānaḥ| adharmeṇa vā
piṇḍapātaṃ paryeṣate, na dharmeṇa| raktaḥ paribhuṃkte, saktaḥ, gṛddho, grathito, mūrchito[']dhyavasito
[a]dhyavasāyamāpannaḥ| guruko vāsya kāyo bhavatyakarmaṇyaḥ, aprahāṇakṣamaḥ,
yenāsya dhandhaṃ cittaṃ samādhiyate (dhīyeta)| kṛcchreṇa vā āśvāsa-praśvāsāḥ pravartante|
styānamiddhaṃ vā cittaṃ paryavahīya (paryavanahyatīya) mucyate kṛcchreṇa yātrā|akṛcchreṇa
yātrā katamā [|] yathāpi tadrūpamāhāramāharato yathā jighatsā daurbbalyaṃ vā na bhavati|
nābhyadhiko bhavati| duḥkhito vā bāḍhaglānaḥ| dharmeṇa vā piṇḍapātaṃ paryeṣate, na vā [a]dharmeṇa|
surakto vā paribhuṃktesaktaḥ (paribhuṅkate'saktaḥ), agṛdhraḥ, agrathitaḥ, anadhyavasito
[a]nadhyavasāyamāpannaḥ, na cāsya kāyo guruko bhavati| karmaṇyo bhavati| prahāṇakṣamaḥ|
yenāsya tvaritaṃ cittaṃ samādhīyate| alpakṛcchreṇāśvāsapraśvāsāḥ pravarttante| styānamiddhaṃ
cittaṃ na paryavana(hya)tīyamucyate alpakṛcchreṇa yātrā|tatra yā kṛcchreṇa yātrā tayā
jīvitasthitirbhavati| kāyasya sāvadyā sasaṃkliṣṭā[|] tatra yeyamalpakṛcchreṇa yātrā tayā
jīvitasthitirbhavati (|) kāyasya [|] sā ca punaranavadyā| asaṃkliṣṭā [|] tatra śrutavānāryaśrāvakaḥ|
sāvadyāṃ saṃkliṣṭāṃ yātrāmparivarjayati| anavadyāmasaṃkliṣṭāṃ yātrāṃ gacchati|
pratiṣevate| tenāha yāpanāyai|sā punaranavadyā asaṃkliṣṭā yātrā yā pūrvvamuktā| tāṃ kathaṃ
yāpayati| āha| yadyayaṃ jighatsoparataye, brahmacaryānugrahāya iti, paurāṇāṃ ca vedanāṃ
prahāsyāmi navāñca notpādayiṣyāmi| yātrā ca me bhaviṣyati| balaṃ ca, sukhaṃ cānavadyatā
ca, sparśavi [hāra]tā ceti| evaṃ pratiṣevamāṇaḥ anavadyāmasaṃkliṣṭāṃ yātrāṃ kalpayati|kathaṃ
ca punarjighatsoparataye āharati [|] pratyupasthite bhaktasamaye, utpannāyāṃ kṣudhāyāṃ,
yadā paribhuṃkte tasyaiva kṣutparyavasthānasya jighatsādaurbalyasya ca prativigamāya tāñca
mātrāṃ paribhuṃkte| yathāsya bhuktavataḥ akāle punarjighatsādaurbalyanna bādhate| sāyāhnasamaye
vā, abhi(ti?) krāntāyāmvā rajanyāṃ, śvobhūte, pratyupasthite bhaktasamaye[|] evaṃ
jighatsoparataye āharati|kathaṃ brahmacaryānugrahāyārati| tāṃ mātrāṃ paribhuṃkte tadrūpamāhāramāharati|
yenāsya kuśalapakṣe prayuktasya dṛṣṭa eva dharme bhuktasamanantaraṃ tasminneva
vā divase agurukaḥ kāyo bhavati| karmaṇyaśca bhavati, prahāṇakṣamaśca, yenāsya tvaritatvaritaṃ
cittaṃ samādhīyate| alpakṛcchreṇāśvāsapraśvāsāḥ pravartante| styānamiddhaṃ cittaṃ
na paryavanaha(hya)ti| yenāyaṃ bhavyo bhavati| pratibalaśca| kṣipramevāprāptasya prāptaye,
anadhigatasyādhigamāya, asākṣātkṛtasya sākṣātkriyāyai| evaṃ brahmacaryānugrahāyāharati||kathaṃ
paurāṇāṃ vedanāṃ prahāsyāmītyāharati|tathāpi tadatītamadhvānamupādāya| amātrayā vā paribhuktambhavatyapaśyamvā
(pathyaṃ vā), apariṇate (taṃ) vā, yenāsya vividhaḥ kāyika ābādhaḥ
samutpanno bhavati| tadyathā kaṇḍū[ḥ], kuṣṭa[ḥ], kiṭibha[ḥ] kilāsa iti vistareṇa pūrvvavat|
tasya cābādhanidānā utpadyante śārīrikā vedanā duḥkhāstīvrāḥ, kharāḥ, kaṭukā, amanāpā
(amana āpā) [ḥ|] tasyābādhasyopaśamāya tāsāṃ ca tannidānānāṃ duḥkhānāṃ vedanānāmupaśamāya
hitaṃ paśyamanu (pathyamanu) kūlamānulomikaṃ vaidyopadiṣṭena vidhinā bhaiṣajyaṃ pratiṣevate
[|] sāṃpreyaṃ cāhāramāharati| yenāsyotpannasyābādhasya tannidānānāṃ ca duḥkhānāṃ vedanānāṃ
prahāṇaṃ bhavatyevaṃ paurāṇāmvedanāṃ prahāsyāmītyāhāramāharati| sa varttamānamadhvānamupādāya
sukhī, arogo, balavānnāmātrayā vā paribhuṃkte| apathya tā apariṇate, kāye nāsyāgatamadhvānamupādāya
(cāsyānāgatamadhvānamupādāya) śvo vā, uttaraśvo vā, viṣūcikā vā kāye saṃtiṣṭheta|
anyatamānyatamo vā kāye kāyika ābādhassamutpadyeta| tadyathā kaṇḍū[ḥ], kuṣṭa[ḥ],
kiṭibha[ḥ], kilāsa iti vistareṇa pūrvvavat| yannidānā utpadyeranchā (ñchā) rīrikā vedanā[ḥ]
pūrvvavat| evaṃ ca navāṃ vedanāṃ notpādayiṣyāmītyāharati|kathaṃ yātrā me bhaviṣyati| varṇaṃ
ca sukhaṃ cānavadyatāṃ(tā) ca| sparśavihāratā cetyāharati| yattāvad bhukto jīvatītyevaṃ
yātrā bhavati| yatpunarjighatsādaurbalyamu(ma)panayati| evamasya varṇṇaṃ bhavati| yatpunaḥ
paurāṇāṃ vedanāṃ prajahāti| navāṃ co (ca no) tpādayatyevamasya sukhaṃ bhavati| yat punardharmeṇa
piṇḍapātaṃ paryeṣṭyāraktaḥ (paryeṣyā[']raktaḥ), asaktaḥ iti vistareṇa pūrvvavadevamanavadyatā
bhavati| yatpunarbhuktavato na gurukaḥ kāyo bhavati, karmaṇyaśca bhavati, prahāṇakṣamo
vistareṇa pūrvvavadevamasya sparśavihāratā bhavati| tenāha pratisaṃkhyāyāhāramāharati|
na dravārthaṃ, na madārthaṃ, na maṇḍanārthamiti| vistareṇa pūrvvavadayaṃ tāvad bhojane
mātrajñatāyā vistaravibhāgaḥ|samāsārthaḥ punaḥ katama[ḥ] āha[|] yaśca (yañca) paribhuṅakte|
yathā ca paribhuṃkte| yaduta kabaḍaṃkāramāhāraṃ, manthā vā, [a]pūpā vā, odanakulmāṣaṃ
vā vistareṇa pūrvvavat|kathaṃ paribhuṃkte| pratisaṃkhyāya paribhuṃkte| na dravārthaṃ,
na madārthaṃ na maṇḍanārthamiti vistareṇa pūrvvavat|punaraparaṃ (ḥ) samāsārthaḥ [|] pratipakṣaparigṛhītaṃ
ca paribhuṃkte| kāmasukhallikānta (vi) varjitañca| ātmaklamathāntavivarjitañca
bahmacaryānugrahāya| yadāha| pratisaṃkhyāyāhāramāharati|kathaṃ kāmasukhallikāntavivarjitaṃ|
yadāha| na dravārthaṃ, na madārthaṃ, na maṇḍanārtha, na vibhūṣaṇārthamiti|kathamātmaklamathāntavivarjitaṃ|
yadāha [|] jighatsoparataye, paurāṇāṃ ca vedanāṃ prahāsyāmi| navāñca
notpādayiṣyāmi| yātrā ca me bhaviṣyati| balaṃ ca sukhaṃ ceti|kathaṃ bahmacaryānugrahāya
paribhuṃkte| yadāha| brahmacaryānugrahāya| anavadyatā ca| sparśavihāratā ca me bhaviṣyatīti|punaraparaḥ
samāsārthaḥ [|] dvayamidaṃ bhojanaṃ, cābhojanaṃ ca| tatrābhojanaṃ yat sarvveṇa
sarvvaṃ sarvvathā kiṃcinna paribhuṃkte| abhuṃjānaśca mriyate| tatra bhojanaṃ dvividhaṃ|
samabhojanaṃ, viṣamabhojanaṃ ca| tatra samabhojanaṃ| yannātyalpaṃ nātiprabhūtaṃ, nāpathyaṃ,
nāpariṇatena saṃkliṣṭaṃ| tatra viṣamabhojanaṃ| yadya(da) tyalpamatiprabhūtaṃ ca| apariṇate
(taṃ) vā, apathyaṃ vā, saṃkliṣṭaṃ vā paribhuṃkte| tatra samabhojane nātyalpabhojane jighatsādaurbalyamanutpannaṃ
(|) notpādayati| utpannaṃ prajahāti| tatra nātiprabhūtabhojane
(na) [sama]viṣamabhojanena gurukaḥ kāyo bhavatyakarmaṇyaḥ aprahāṇakṣamo vistareṇa pūrvvavat|
tatra pariṇatabhojanena, samabhojanena paurāṇāṃ ca vedanāṃ prajahāti| navāñca notpādayiṣyatyevamasya
yātrā bhavati| balaṃ ca, sukhaṃ ca, asaṃkliṣṭabhojanena| samabhojanena anavadyatā
ca bhavati| sparśavihāratā ca|tatrātyalpabhojanaṃ yena jīvati| atiprabhūtabhojanaṃ|
yenāsya gurubhārādhyākrāntaśca kāyo bhavati| na ca kālena bha(bhu)ktampariṇamati| tatrāpariṇatabhojanena
viṣūcikā kāye saṃtiṣṭhate| anyatamānyatamo vā kāye kāyika ābādhaḥ (|) samutpadyate|
yathā apariṇatabhojanenaivamapathyabhojanena [|] tatrāyamapathyabhojane viśeṣaḥ
[|] doṣaḥ pracayaṃ gacchati| kharaṃ vā['']bādhaṃ spṛśati| tatra saṃkliṣṭabhojanena adharmeṇa
piṇḍapātaṃ paryeṣya raktaḥ paribhuṃkte| sakto, gṛddho, grathita iti vistareṇa pūrvvavat|
iti yaḥ samabhojanaṃ ca paribhuṃkte| viṣamabhojanaṃ ca parivarjayati| tasmād bhojane samakārītyucyate|
bhojane samakāritaiṣā ebhirākaurarākhyātā, uttānā, vivṛtā, saṃprakāśitā| yaduta
pratisaṃkhyāyāhāramāharati| na dravārthaṃ, na madārthaṃ, na maṇḍanārthaṃ, na vibhūṣaṇārthamiti
vistareṇa pūrvvavat|tatra yastā(yattā)vadāha| pratisaṃkhyāyāhāramāharati| na dravārthaṃ,
na madārthaṃ, na maṇḍanārthaṃ, na vidū(bhū)ṣaṇārthaṃ(|), yāvadevāsya kāyasya sthitaye,
yāpanāyai, anena tāvadabhojanaṃ na (ca)pratikṣipati| yatpunarāha| jighatsoparataye,
brahmacaryānugrahāya vistareṇa yāvat sparśavihāratāyai, anena viṣamabhojanaṃ pratikṣipati|kathaṃ
ca punarvviṣamabhojanaṃ (punaratiprabhūtabhojanaṃ) pratikṣipati| yattāvadāha brahmacaryānugrahāyānenātiprabhūtabhojanaṃ
pratikṣipati| yadāha[|]paurāṇāṃ ca vedanāṃ prahāsyāmi
(|), navāṃ ca notpādayiṣyāmītyanenā['] pariṇata-bhojanata me (tāma) pathyabhojanatāṃ ca pratikṣipati|
yadāha| yātrā ca me bhaviṣyati, balaṃ cānenātyalpabhojanatāṃ pra(tāmapra)bhūtabhojanatāṃ
ca darśayati (pratikṣipati)| yadāha| sukhaṃ ca me bhaviṣyatītyanena pariṇatabhojanatāṃ
ca darśayati [|] yadāha (|) sukhaṃ ca me bhaviṣyatīti pathyabhojanatāṃ ca darśayati|
yadāha| anavadyatā ca me bhaviṣyati, sparśavihāratā cetyanenāsaṃkliṣṭabhojanatāṃ darśayati|
yosāvadharmeṇa piṇḍapātaṃ paryeṣya raktaḥ paribhuṃkte| sakto vistareṇa pūrvvavat| sa
saṃkliṣṭaśca paribhuṃkte, sāvadyatā cāsya bhavati| tasyaiva ca kuśalapakṣaprayuktasya pratisaṃlayane,
yoge, manasikāre, svādhyāye, arthacintāyāṃ ta eva pāpakā akuśalā vitarkāścittamanuvasravanti
ye[a]sya taṃ nityāṃ (tannityāṃ), tatpravaṇāṃ, tatprābhorāṃ (tatprābhārāṃ)
cittasantatiṃ pravarttayanti| yenāsya sparśavihāreṇa (sparśavihāro na) bhavati| sā ceyaṃ dvividhā
sparśavihāratā atiprabhūtabhojanaparivarjanācca yenāsya na gurukaḥ kāyo bhavatyakarmaṇyaḥ,
aprahāṇakṣama iti vistareṇa pūrvvavat| aparenā (ṇā) svādākaraṇād yenāsya vitarkasaṃkṣobhakṛtāṃ
(tā) asparśavihāratā na bhavati| tadevaṃ sati sarvvairebhiḥ padairbhojane samakāritā
vyākhyātā bhavati| iyamucyate bhojane mātrajñatā|| vistarataḥ saṃkṣepataśca||pūrvvarātrāpararātraṃ
jāgarikānuyuktatā katamā| tatra katamaḥ pūrvvarātraḥ (-mat pūrvarātram)|
katamo-(mada) pararātraḥ (tram)| katamojāgarikāyogaḥ| katamā jāgarikāyogasyānuyuktatā| tatrāya
(yaṃ)-(tredaṃ) sāyāhnaṃ ardharātraḥ (traṃ), sāyāhnaṃ sūryāstaṃgamanamupādāya yo rātryāḥ
pūrvvabhāgaḥ, sotirekaṃ prahāraṃ (sā'tirekaḥ praharaḥ)| tatrāyaṃ jāgā(ga)rikāyogaḥ| yadāha|
divā caṃkramaniṣadyābhyāmāvaraṇīyebhyo dharmebhyaścittaṃ pariśodhayati| pariśodhya,
bahi[r]vihārasya pādau prakṣālya vihāraṃ praviśya dakṣiṇena pārśvena śayyāṃ kalpayati| pāde
pādamādhāya ālokasaṃjñī smṛtaḥ| saṃprajāna (n) utthānasaṃjñāmeva manasi kurvvan, sa rātryāḥ
paścime yāmelaghu laghveva prativibudhya caṃkramaniṣadyābhyāmāvaraṇīyebhyo dharmebhyaścittaṃ
pariśodhayati| tatreyaṃ jāgarikānuyogasyānuyuktatā| yathāpi tadbuddhasya bhagavataḥ
śrāvakajāgarikāyogasya śrotā| tatra śikṣitukāmo bhavati| yathābhūtasyāsya yajjāgarikāyogamārabhya
buddhānujñātaṃ jāgarikānuyogaṃ sampādayiṣyāmīti yaśchando, vīyaṃ (vīryaṃ), vyāyāmo,
niṣkramaḥ| parākramasthānaprārambhaḥ| utsāha utsūḍhiraprativāṇiścetasaḥ| saṃgrahaḥ sāvadyaṃ
(dyaḥ) |tatra kathaṃ caṃkramaniṣadyābhyāmāvaraṇīyebhyo dharmebhyaścittaṃ pariśodhayati|
divā ucyate| sūya(rya) syābhyudgamanasamayamupādāya yāvadastagamanasamayā [c], caṃkrama
ucyate| āyatāni (āyatanāni) (|) vipulamāpite pṛthivīpradeśe gamanapratyāgamanapra[yoga] yuktaṃ|
satkāyakarmaniṣadyā ucyate| yathāpīhaikatyo maṃcevā, pīṭhe vā, tṛṇasaṃstare vā niṣīdati|
paryaṅkamābhujya| ṛjuṃ kāyaṃ praṇidhāyābhimukhīṃ smṛtimupasthāpya [|] āvaraṇānyucyante
pañca nivaraṇāni| āvaraṇīyā dharmā ye nivaraṇasthānīyā dharmā nivaraṇāparakāste punaḥ katame|
kāmachando (kāmacchando), vyāpāda [ḥ], styāna (naṃ), middhauddhatyaṃ, kaukṛtyaṃ, vicikitsā,
[a]śubhatā, pratighanimittamandhakāraḥ, jñātijanapadāmaravitarkapaurāṇasya ca hasitakrīḍitarasitaparivāritasyānusmṛtiḥ,
trayaścādhvānaḥ| tryadhvagatā cāyoniśo dharmacintā
[|]ebhyaḥ kathaṃ caṃkramaṇacittaṃ pariśodhayati| katibhyaśca pariśodhayati [|] styānamiddhātsyānamiddhāhārakāccāvaraṇāt
pariśodhayati| ālokanimittamanena sādhu ca, suṣṭhu ca, sugṛhītaṃ
bhavati| sumanasikṛtaṃ, suja (ju)ṣṭaṃ| supratividdhaṃ| sa ālokasahagatena, suprabhāsasahagatena
cittena channe vā, abhyavakāśe vā, caṃkrame caṃkramyamāṇaḥ (caṃkramamāṇaḥ), anyatamānyatamena
prasadanīyenālambanena cittaṃ saṃdarśayati| samuttejayati| saṃpraharṣayati|
yaduta buddhānusmṛtyā vā, dharmasaṃghaśīlatyāgadevatānusmṛtyā vā, (|) kāye vā punaranena
styānamiddhādīnavapratisaṃyuktā dharmāḥ śrutā bhavantyadgṛhītā, dhṛtāḥ| tadyathā sūtraṃ, gū(ge)yaṃ,
vyākaraṇaṃ, gāthodānanidānāvadānetivṛttakajātakavaipulyādbhutadharmopadeśā, yeṣu
styānamiddhamamanekaparyāyeṇa vigarhitaṃ, vijugupsitaṃ [|] styānamiddhaprahāṇaṃ punaḥ (|)stutaṃ,
varṇṇitaṃ, praśastaṃ [|] tān teṣāṃ vistareṇa svareṇa svādhyāyaṃ karoti| pareṣāmvā
prakāśayatyarthamvā cintayati| tulayatyupaparīkṣate, diśo vā vyavalokayati| caturnakṣatragrahatārāsu
vā dṛṣṭiṃ dhārayatyudakena mukhamākledayati| evamasya tatstyānamiddhaparyavasthānaṃ
anutpannaṃ ca notpadyate, utpannaṃ ca prativigacchatyevamanena tasmādāvaraṇīyā[d] dharmāccittaṃ
pariśodhitaṃ bhavati|tatra niṣadyayā katamebhya āvaraṇīyebhyo dharmebhyaḥ [cittaṃ]
pariśodhayati| kāmacchandād, vyāpādādauddhatyakaukṛtyādvicikitsāyā stadāhārakebhyaśca
dharmebhyaḥ [|] sa utpanne vā kāmacchandaparyavasthāne prativinodanāyānutpanne vā dūrīkaraṇāya,
niṣadya, paryaṅkamābhujya, ṛjuṃ kāyaṃ praṇidhāya, pratimukhāṃ (khīṃ) smṛtimupasthāpya,
vinīlakaṃ vā, vipūyakamvā, vima(bha)drāma (tma) kamvā, vyādhmātakamvā, vi [khādi]takamvā,
vilohitakamvā, asthiṃ (asthi) vā, śaṃkalikāṃ vā, anyatamānyatamaṃ vā bhadrakaṃ samādhinimittaṃ
manasi karoti| ye vā dharmāḥ kāmarāgaprahāṇamevārabhya kāmarāgaprahāṇāyodgṛhītā bhavanti|
dhṛtā, vacasā parijitā, manasā anvīkṣitā [ḥ], dṛṣṭyā supratividdhā [ḥ], tadyathā sūtraṃ,
geyaṃ, vyākaraṇamiti vistareṇa pūrvvavat| ye anekaparyāyeṇa kāmarāgaṃ, kāmacchandaṃ,
kāmālayaṃ, kāmaniyantiṃ, kāmādhyavasānaṃ vigarhanti, vivarṇṇayanti| vijugupsayanti| kāmarāgaprahāṇamanekaparyāyeṇa
stuvanti| varṇṇayanti, praśansa(śaṃsa)yanti| tāṃ (tān) dharmāṃstathā
niṣaṇṇo[a]yoniśo manasi karotyevamasyānutpannaṃ ca kāmacchandaparyavasthānaṃ notpadyate|
utpannaṃ ca kāmacchandaparyavasthānaṃ prativigacchati|tatra vyāpāde ayamviśeṣaḥ| tathā
niṣaṇṇo maitrīsahagatena cittenāvaireṇāsaṃpathenāvyābādhena, vipulena, mahadgatenāpramāṇena
subhāvitenaikāṃ diśamadhimucya smāritvopa (smṛtvopa-)sampadya viharati| tathā dvitīyāṃ,
tathā tṛtīyāṃ, tathā caturthīmityūrdhvamadhastiryaksarvvamanantaṃ lokaṃ smāritvā (smṛtvā)upasampadya
viharati| śeṣaṃ pūrvvavat|tatrauddhatyakaukṛtye viśeṣaḥ| tadyathā niṣaṇṇe adhyātmameva
cittaṃ sthāpayati| saṃsthāpayati| samviṣodayati (saṃviśodhayati)| ekotīkaroti| samādhatte|
śeṣaṃ pūrvvavat|tatra vicikitsānivaraṇe viśeṣaḥ| tathā sanniṣaṇṇaḥ| atītamadhvānaṃ
nāyoniśo manasikaroti| anāgataṃ pratyutpannamadhvānaṃ nāyoniśo manasikaroti| kiṃ nvahamabhūvamatīte[a]dhvani
konvahamabhūvaṃ| āhosvinnāhamatīte[a]dhvani ko nvahamabhūvaṃ| kathaṃ
nvahamabhūvamadī (tī)te [']dhvani [|] ko nvahaṃ bhaviṣyāmi| anāgate[a]dhvani, kathaṃ bhaviṣyāmyanāgate
[a]dhvani, ke santaḥ ke bhaviṣyāmaḥ| ayaṃ satva(sattvaḥ) kuta āgataḥ| itaścyutaḥ
kutragāmī bhaviṣyati| sa ityevaṃ rūpamayoniśomanasikāraṃ varjayitvā yoniśo manasi karoti|
atītamadhvānamanātī(ga)taṃ pra[tyutpanna]mapyadhvānaṃ [|] sa dharmamātraṃ paśyati| vastumātraṃ|
sacca sataḥ, asaccāsataḥ| hetumātraṃ, phalamātraṃ, nāsadbhūtaṃ samāropaṃ karoti|
na sadvastu nāśayatyapaca(va)dati| bhūtaṃ bhūtato jānāti| yadutānityato vā, [duḥkhato]
vā, śūnyato vā, [anātmato vā], anityeṣu, duḥkheṣu, śūnyeṣu, anātmasu dharmeṣu sa evaṃ yoniśo
manasi kurvvan, buddhe[a]pi niṣkāṅkṣo bhavati, nirvicikitsaḥ| dharme, saṃghe, duḥkhe, samudaye,
nirodhe, mārge, hetau, hetusamutpanneṣu dharmeṣu niṣkāṅkṣo bhavati| nirvicikitsaḥ|
śeṣaṃ pūrvvavat|tatra vyāpāde vaktavyaṃ| yo[a]nena pratighaṃ pratighanimittaṃ cārabhya,
tasya ca prahāṇāya, dharmā udgṛhītā iti vistaraḥ [ḥ|]auddhatyakaukṛtye vaktavyaṃ| anenauddhatyakaukṛtyamārabhya
tasya ca prahāṇāya dharmā udgṛhītā iti vistareṇa pūrvvavat|vicikitsāyāmvaktavyaṃ|
ye anena vicikitsāmārabhya tasyāśca prahāṇāya dharmā udgṛhītā iti vistareṇa
pūrvvavadityanena kāmacha(ccha)ndanivaraṇād vyāpādastyānamiddhauddhatyakaukṛtyavicikitsānivaraṇā[c]
cittaṃ viśodhitaṃ bhavati| tadāhārakebhyaśca dharmebhya āvaraṇīyebhyastenāha caṃkramaniṣadyābhyāmāvaraṇīyebhyo
dharmebhyaścittaṃ pariśodhayati|yā caiṣā dharmādhipateyā āvaraṇīyebhyo
dharmebhyaścittasya pariśodhanā [|] asti punarātmādhipateyā, lokādhipateyā cāvaraṇīyebhyo
dharmebhyaścitta pariśodhanā [|]ātmādhipateyā katamā| yathāpi tadutpanne anyatamānyatamasminnivaraṇe
ātmata eva pratirūpatāmviditvā, utpannaṃ nivaraṇaṃ nādhivāsayate (ti)|
prajahāti, vinodayati, vyantīkaroti| tena nivaraṇenātmānaṃ na jñāyamānaḥ, cetasa upakleśakareṇa,
prajñādaurbalyakareṇa, vighātapakṣyeṇaivamasāvātmānamevādhipatiṃ kṛtvā āvaraṇīyebhyo
dharmebhyaścittaṃ pariśodhayati|kathaṃ lokamadhipatiṃ kṛtvā āvaraṇīyebhyo dharmebhyaścittaṃ
pariśodhayati| ihāsyā (sya) nivaraṇe samutpanne, utpattikāle vā pratyupasthite| evaṃ
bhavatyahaṃ cedanutpannaṃ nivaraṇamutpādayeyaṃ, śāstā me apavaded, devatā api, vijñā api,
sabrahmacāriṇo[a]dharmatayā vigarhayeyuriti| sa lokamevādhipatiṃ kṛtvā āvaraṇīyebhyo dharmebhyaścittaṃ
pariśodhayati| ihāsya nivaraṇe samutpanne, utpattikāle vā pratyupasthite,
evaṃ bhavatyahaṃ cedanutpannaṃ nivaraṇamutpādayeyaṃ| śāstā me apavaded, devatā api| vijñā
api, sabrahmacāriṇo[a]dharmmatayā vigarhayeyuriti| sa lokamevādhipatiṃ kṛtvā, anutpannaṃ ca
nivaraṇaṃ notpādayati, utpannaṃ ca prajahāti | evaṃ lokamadhipatiṃ kṛtvā āvaraṇīyebhyo dharmebhyaścittaṃ
pariśodhayati| śayanāsanapratiguptyarthaṃ punarlokācārañcānuvṛtto bhaviṣyatīti
yāvadrātryāḥ prathame yāme caṃkramaniṣadyābhyāmāvaraṇīyebhyo dharmebhyaścittaṃ pariśodhayati|
āvaraṇīyebhyo dharmebhyaścittaṃ pariśodhya bahirvihārasya pādau prakṣālayati| prakṣālya,
vihāraṃ praviśya, śayyāṃ kalpayati| yāvadeva svasyo (yau)pacayikānāmmahābhūtānāṃ
upacayāya[|]upacito[a]yaṃ kāyaḥ karmaṇyataraśca bhaviṣyati| anukūlataraśca sātatyenai[ka]pakṣye
kuśalapakṣaprayoge|kenakāraṇena pārśvena śayyāṃ kalpayati| siṃhasya prāṇinaḥ sādharmyeṇa
[|]kiṃ punaratra sādharmyaṃ [|]siṃhaḥ prāṇaṃ (prāṇī)sarvveṣāṃ tiryagyonigatānāṃ prāṇināṃ
vikrānta, utsāhī, dṛḍhaparākramaḥ| bhikṣurapi jāgarikānuyukta ārabdhavīryo viharati| vikrānta,
utsāhī, dṛḍhaparākramaḥ| atastasya siṃhopamaiva śayyā pratirūpā bhavadi(ti), no tu
pretaśayyā, devaśayyā, na kā[ma] bhogaśayyā| tathā hi te sarvva eva kusīdā, hīnavīryā, ca(ma)ndabalaparākramāḥ|
api tu dharmmataiṣā yaddakṣiṇena pārśvena siṃhopamāṃ śayyāṃ kalpayato
na tathā gātrāṇāṃ vikṣepo bhavati| na ca śayānasya smṛtisaṃpramoṣo bhavati| na ca gāḍhaṃ
svapiti| pāpakāṃśca svapnāṃ (pnān) na paśyati| anyathā tu śayyāṃ kalpayato viparyayeṇa
sarvve doṣā veditavyāḥ| tenāha dakṣiṇena pārśvena śayyāṃ kalpayati|ālokanimittamanena sūdgṛhītaṃ
bhavati| sumanasikṛtaṃ| sujuṣṭaṃ, supratividdhaṃ| yadeva manasi kurvvan sa prabhā sahagatena
cittena śayyāṃ kalpayati| suptasyāpi cāsya yena na bhavati cetasaḥ [|] andhakārāyitatvamevamālokasaṃjñīśayyāṃ
kalpayati|kathaṃ smṛta[ḥ] śayyāṃ kalpayati| ya (ye) anenadharmā[ḥ]śrutā
bhavanti| cintitā, bhāvitā vā, kuśalā arthopasaṃhitāstadanvayā[a]sya smṛtiryāvatsvapanakālānuvarttinī
bhavati| yathāsya suptasyāpi ta eva dharmā jāgrato vā abhilapanti,
teṣveva ca dharmeṣu taccittaṃ bahulamanuvicarati| iti yathāsmṛtyā yathāsmṛtaḥ| kuśalacittaśayyāṃ
kalpayati| avyākṛtacitto vā[|] evaṃ smṛtaḥ śayyāṃ kalpayati|kathaṃ saṃprajānanto (jānan)
śayyāṃ kalpayati| suptasyāsya tathā smṛtasya yasminsamaye[a]nyatamānyatamenopakleśena
cetasaḥ saṃkleśo bhavati| sa utpadyamānameva taṃ saṃkleśaṃ samyageva prajānāti, nādhivāsayati,
prajahāti, pratividhyati| pratyudāvarttayati mānasaṃ| tenocyate saṃprajānaṃ(nan) śayyāṃ
kalpayati|kathamutthānasaṃjñāmeva manasikurvvan śayyāṃ kalpayati| sa vīryasaṃpragṛhītaṃ
cittaṃ kṛtvā śayyāṃ kalpayati| supratibuddhikayā suharṣakta (suhṛṣṭacitta)stadyathā āraṇyako
mṛgaḥ| no tu sarvveṇa sarvvaṃ viddhamavakramaṇanimnaṃ cittaṃ karoti| tatpravaṇaṃ| na
tatprābho (bhā)ramapi (|) cāsyaivaṃ bhavati| aho batāhaṃ buddhānujñātāṃ jāgaritāṃ (kāṃ)sarvveṇa
sarvvaṃ sarvvathā sampādayeyamiti| tasyāśca sampādanārthaṃ tvāśaṃsena, rasena, prayogeṇa,
chandagato viharatyabhiyuktaśca [|] api cāsyaivaṃ bhavati| yathāhamadya jāgarikārthamārabdhavīryo
vyahārṣaṃ, kuśalānāñca dharmāṇāṃ bhāvanāyai, dakṣo[a]nalasa, utthānasampannaḥ,
śvaḥ prabhāte, nirgatāyāṃ ca rajanyāṃ, bhūyasyā mātrayā ārabdhavīryo vihariṣyāmi utthānasampanna
iti| tatraikayā utthānasaṃjñayā gāḍhaṃ svapiti| yenāhaṃ (yaṃ) śaknoti laghu laghveva
utthānakāle utthātuṃ, na kālātikrāntaṃ pratibudhyati| dvitīyayotthānasaṃjñayā buddhānujñātāṃ
siṃ[haśa]yyāṃ kalpayatyanyūnāmanadhikāṃ| tṛtīyayotthānasaṃjñayā chandaṃna sransa(sraṃsa)yati|
sati smṛtisaṃpramoṣe, satyuttaratrottaratra samādānāya prayukto bhavati| evamutthānasaṃjñāmeva
manasi kurvvan śayyāṃ kalpayati|sa rātryāḥ paścime yāme laghu laghveva
prativibudhyāvaraṇīyebhyo dharmebhyaścittaṃ pariśodhayatīti| paścimo yāma uccate| yo[a]pararātraḥ
sātirekapraharaṃ (raḥ)| sa cāyamālokasaṃjñī smṛtaḥ| saṃprajāna[n], utthānasaṃjñāmeva
manasi kurvvan, madhyamaṃ yāmaṃ sātirekaṃ praharaṃ middhamavakrāmayitvā (krāmya), yasmiṃ
(smin) samaye vyuttiṣṭhate| tatra tasmiṃ (smin) samaye vyuttiṣṭhate| karmaṇyakāyo bhavati|
utthāya, nādhimātreṇa styānamiddhaparyavasthānenābhibhūtaḥ| yenāsyottiṣṭhato dhandhāyitatvaṃ
vā syānmaṃdā yitacca(tva)mvā, ālasyakausīdyamvā[|] asati vā punastasmindhandhāyitatve,
mandāyitatve, ālasyakausīdye, laghu laghvevotthānaṃ bhavatyābhogamātrādeva no saṃgrāmaṃ
vā kṛtvā āvaraṇīyebhyo dharmebhyaḥ pariśuddhiḥ pūrvvavadvedi tavyāḥ (vyā)| ayaṃ tāvatpūrvvarātrāparaṃrātraṃ
jāgarikānuyogasya vistaravibhāgaḥ|samāsārthāḥ punaḥ katame| iha jāgarikāyogamanuyuktasya
puruṣapudgalasya catvāri samyakkaraṇīyāni bhavanti| katamāni catvāri| yāvajjāgrati
(gati) tāvatkuśalapakṣaṃ na riṃcati| sātatyenai[ka]pakṣyakuśaladharmabhāvanāyāṃ
kālena ca śayyāṃ kalpayati| nākālena| suptaścāsaṃkliṣṭacitto middhamavakrāmayati| na saṃkliṣṭacittaḥ
[|] kālena ca prativibudhyate(ti)| notthānakālamativartate| itīmāni catvāri samyakkaraṇīyānyāramya
bhagavatā śrāvakāṇāṃ jāgarikānuyogo deśitaḥ|kathaṃ ca punardeśitaḥ| yattāvadāha[|]
divā caṃkramaniṣadyābhyāmāvaraṇīyebhyo dharmebhyaścittaṃ pariśodhayati| evaṃ
rātryāḥ prathamayāmami (i)tyanena tāvat prathamaṃ samyakkaraṇīyamākhyātaṃ| yaduta yāvajjāgrati
(garti)tāvat kuśalapakṣaṃ na riṃcati| sātatyenai[ka]pakṣyakuśaladharmmabhāvanāyāṃ| yasmāt
punarāha| bahirvihārasya pādau prakṣālya, vihāraṃ praviśya, dakṣiṇena pārśvena śayyāṃ
kalpayati| pāde pādamādhāyetyanena dvitīyaṃ samyakkaraṇīyamākhyātaṃ| yaduta kālena śayyāṃ
kalpayati| nākālena| yatpunarāha| ālokasaṃjñī smṛtaḥ| saṃprajāna[n], utthānasaṃjñāmeva manasi
kurvvan, śayyāṃ kalpayatītyanena tṛtīyaṃ samyakkaraṇīyamākhyātaṃ| yaduta asaṃkliṣṭacitto
middhamavakrāmayati(kramate)| na saṃkliṣṭacitta iti| yat punarāha rātryāḥ paścime yāme
laghu laghveva prativibudhya āvaraṇīyebhyo dharmebhyaścittaṃ pariśodhayatītyanena caturthaṃ
samyakkaraṇīyamākhyātaṃ| yaduta kālena prativibudhyati| notthānakālamativartate| iti tatra
yaduktamālokasaṃjñī smṛtaḥ, saṃprajānan, vyutthānasaṃjñāmeva manasi[kurvva]n śayyāṃ kalpayatīti|
ato dvavābhyāṃ kāraṇābhyāṃ asaṃkliṣṭacitto middhamavakrāmayati| yaduta smṛtyā,
saṃprajanyena, dvābhyāṃ punaḥ kāraṇābhyāṃ kālena prativibudhyate| no tu kālamativartate|
yadutālokasaṃjñayā, utthānasaṃjñayā ca| kathaṃ punaḥ kṛtvā kuśalamālambanaṃ parigṛhya svapiti|
saṃprajanyena, tasmāt, kuśalādā lambanāccyavamānaṃ, saṃkliśyamānaṃ cittaṃ laghu laghveva
samyakprajānāti| evamasyābhyāṃ dvābhyāṃ kāraṇābhyāmasaṃkliṣṭacittasya śayyā bhavati| tatrālokasaṃjñayā,
utthānasaṃjñayā ca| na gāḍhaṃ svapiti| nāsya dūrānugataṃ tanmiddhaparyavasthānaṃ
bhavati| ityābhyāṃ dvābhyāṃ kāraṇābhyāṃ kālena [prati]vibudhyate(ti)| notthānakālamativartate|
ayaṃ jāgarikānuyogasya samāsārtho(rthaḥ)[|]yaśca pūrvvako vistaravibhāgaḥ, yaścāyaṃ
samāsārthaḥ| iyamucyate pūrvarātrāpararātraṃ jāgarikānuyuktā||saṃprajānadvihāritā
katamā| yathāpīhaikatyaḥ abhikramapratikrame saṃprajānadvihārī bhavati| ālokitavyavalokite,
saṃmiṃjita(sāmmiñjita) prasārite, saṃghāṭīcīvarapātradhāraṇe| aśite, pīte, khādite, svādite,
niṣaṇṇe, śayite, jāgṛte, pra[la]pite, tūṣṇīṃbhāve, nidrāklamavinodane saṃprajānadvihārī
bhavati|tatra katamo[a]bhikramaḥ| pratikramaḥ katamaḥ| abhikramapratikrame samprajānadvihāritā
[katamā]|tatrābhikramaḥ[|] yathāpīhaikatyo grāmamvā upakrāmati| grāmāntaramvā, kulamvā,
[kulāntaramvā, vihāramvā], vihārāntaramvā [|]tatra pratikramaḥ| yathāpīhaikatyaḥ grāmāntarāmvā
(grāmādvā) pratinivarttate| grāmāntarādvā, kulādvā, kulāntarādvā, vihārādvā, vihārāntarādvā[|]tatra
saṃprajānadvihāritā (yāḥ)|| abhikrama[mā]ṇe (ṇo) abhikramāmīti samyageva
prajānāti| atra mayā abhikramitavyaṃ| atra mayā punarnābhikramitavyamiti| samyageva prajānati|
ayamvā me abhisaṃkramaṇakālaḥ ayaṃ nābhisaṃkramaṇakāla iti| samyageva prajānāti|
idamasyocyate saṃprajanyaṃ [|]sa cettena saṃprajanyena samanvāgataḥ| abhikramamāṇaḥ prajānātyabhikramāmīti|
yatra cānenābhikramitavyaṃ bhavati| tatra cābhikramati| kālena cābhikramati
nākālena| yathā cābhikramitavyaṃ| yadrūpayā [ca] ya(rya)yā ācāreṇākalpena īryāpathena
tathā abhikramatīyamasyocyate saṃprajānādvihāritā yadutābhikramapratikramaḥ (mayoḥ)|tatra
katamadālokitaṃ, katamad vyavalokitaṃ| katamā ālokitavyavalokita saṃprajānādvihāritaḥ (tā)|
tasyāsya pūrvaparikī [rttiteṣu dhamaṣu] abhikramataḥ, pratikramataśca yadabuddhipūrvakamacchandapūrvakaṃ|
a[ntare]ṇa cakṣuṣā rūpadarśanamidamucyate ālokitaṃ|yatpunarupasaṃkrāntasya
buddhipūrvvakaṃ prayatnapūrvvakaṃ, kṛtyapūrvvakaṃ cakṣuṣā rūpadarśanaṃ, tadyathā rājñā(jñāṃ)
rājyā(jā)mātrāṇāṃ, naigamānāṃ, jānapadānāmvā, brāhmaṇānāmvā, dhanināṃ, śreṣṭhināṃ, sārthavāhānāṃ,
tadanyeṣāmbāhyakānāṃlayanānāṃ, mārutānāmavarakāṇāṃ, pra(prā)sādānāṃ, harmyatalānāmiti|
yadvā punaranyeṣāṃ lokacitrāṇāṃ darśanamidamucyate| vyavalokitaṃ|yatpunarālokitaṃ
ca vyavalokitaṃ ca svalakṣaṇataḥ samyageva prajānāti| yathā āloki(kayi)tavyaṃ, yathā vyavalokayitavyaṃ
tadapisamyageva prajānāti| idamasyocyate saṃprajanyaṃ[|] sa tena saṃprajanyena
samanvāgataḥ| sacedavalokayamāno jānātyavalokayāmīti| yaccāvalokayitavyaṃ vyavalokayitavyaṃ
tadālokayati vyavalokayati| yadā ālokayitavyaṃ, vyavalokayitavyaṃ| tadā ālokayati,
vyavalokayati[|] yathā ālokayitavyaṃ vyavalokayitavyaṃ tathā ālokayati, vyavalokayati| iyamasyocyate|
saṃprajānadvihāritā| yadutālokitavyavalokite[|]tatra katamat saṃmiji(sammiñji)taṃ,
katamat prasāritaṃ, katamā saṃmiji(sammiñji)taprasārite saṃprajānadvihāritā| sa tathā
ālokayamāno, vyavalokayamānaśca| abhikramapūrvakaṃ, pratikramapūrvakañca, yatpādau vā sammiṃjayati,
prasārayati| bāhū vā saṃmi(miṃ)jayati| prasārayati| hastau vā saṃmi(miṃ)jayati,
prasārayati| ityanyatamānyatamamvā aṃgapratyaṃgaṃ sammiñjiyati| prasārayatīdamucyate| saṃmi(miṃ)jita
prasāritaṃ[|]sacet saṃmi(miṃ)jitaprasāritaṃ svalakṣaṇataḥ prajānāti saṃmi(miṃ)jitavyaṃ|
prasāritavyañca| samyageva prajānāti| yādi ca saṃmi(miṃ)ji(jayi)tavyaṃ, yadā prasāri(rayi)tavyaṃ
tadapi samyageva prajānāti| yathā ca saṃmi(miṃ)ji(jayi)tavyaṃ, yathā prasāri(rayi)tavyaṃ,
tadapi samyageva prajānāti, idamasyocyate saṃprajanyaṃ|sa tena saṃprajanyena
samanvāgataḥ| sa cet saṃmija(sammiñja)yamānaḥ(yan), prasārayamāṇaḥ(yan)| jānāti| saṃmi(miṃ)jayāmi|
prasārayāmīti| yacca saṃmi(miṃ)jayitavyaṃ prasārayitavyaṃ saṃmi(miṃ)jayati, prasārayati|
yadā ca saṃmi(miṃ)jayitavyaṃ, prasārayitavyaṃ tadā saṃmi(miṃ)jayati, prasārayati,
iyamasyocyate| saṃprajānadvihāritā yaduta saṃmiṃji(sammiñji)ta prasārite||tatra katamat
saṃghāṭīdhāraṇaṃ| katamaccīvaradhāraṇaṃ, katamat, pātradhāraṇaṃ, katamā(mat)sāṃ(saṃ)ghāṭīcīvarapātradhāraṇaṃ(ṇe)|
saṃprajānadvihāritā|yattāvadasya jyeṣṭhaṃ cīvaraṃ ṣaṣṭhikhannamvā
(khaṇḍaṃ vā) navatikhannamvā(khaṇḍaṃ vā), dviguṇasīvitamvā, ekaguṇasīvitamvā iyamucyate
sāṃghāṭī (saṃghāṭī)[|] tasya prāvaraṇaṃ paribhogaḥ| samyageva pariharaṇaṃ dhāraṇamityucyate|yatpunarasya
madhyamvā, kanīyo vā, ādhiṣṭhānikamvā cī[varaṃ] atirekacīvaraṃ vā| ādhiṣṭhānikaṃ
vā| cīvaraṃ atirekacīvaramvā vikalpanārhaṃ vikalpayati taccīvaramityucyate| tasya prāvaraṇaṃ
paribhogaḥ| samyageva pariharaṇaṃ dhāraṇamityucyate| yatpunarasyādhiṣṭhānāni kamā(rmā)yasamvā,
mṛnmayamvā bhaikṣabhojanamidamucyate| pātraṃ, tasya paribhogaḥ| samyageva pariharaṇaṃ
dhāraṇamityucyate|sa cetpunarayaṃ tāṃ sāṃ (saṃ)ghāṭīṃ, cīvaraṃ, pātraṃ, dhāraṇamvā
svalakṣaṇataḥ samyageva prajānāti| yacca sāṃ (saṃ) ghāṭīcīvarapātradhāraṇaṃ| kalpikaṃ,
akalpikaṃ vā, tadapi samyageva prajānati| yadā ca sāṃ(saṃ)ghāṭīcīvarapātradhāraṇaṃ dhārayitavyaṃ
(karttavyaṃ)| tadā samyageva prajānāti| yathā ca dhārayitavyaṃ, tadapi samyageva prajānāti|
idamasyocyate| saṃprajanyaṃ| sa tena saṃprajanyena samanvāgataḥ| sacet sāṃ(saṃ)ghāṭī(ṭīṃ),
cīvaraṃ, pātraṃ dhārayamāṇo jānāti dhārayāmīti| yacca dhārayitavyaṃ taddhārayati|
yadā ca dhārayitavyaṃ tadā dhārayati| yathā ca dhārayitavyaṃ tathā dhārayatīyamasyocyate
saṃprajānadvihāritā| yaduta sāṃ(saṃ) ghāṭīcīvarapātradhāraṇe|tatra katamadaśitaṃ| katamatpītaṃ|
katamat khāditaṃ| katamatsvāditaṃ| katamā aśitapītakhāditāsvādite [ṣu]saṃprajānadvihāritā|
yaḥ kaścit piṇḍapātaparibhogaḥ sarvvaṃ tadaśitamityucyate| tasya punardvidhā bhedaḥ
khāditaṃ; svāditaṃ ca| tatra khāditaṃ| manthā vā, [a]pūpā vā, odanakulmāṣamveti yadvā punaranyatamābhisaṃskārikamannaṃ
vikṛtaṃ bhojyaṃ prāṇasaṃdhāraṇamidamucyate khāditamaśitamapītaṃ|svāditaṃ
katamat| tadyathā kṣīraṃ, dadhi, navanītaṃ, sarpistailaṃ, madhu, śo(phā)ṇitaṃ,
mānsaṃ (māṃsaṃ), matsyā, vallūrā, lavaṇaṃ, vanaphalamvā, bhakṣa(kṣya)prakāraṃ vā idamucyate
svāditamaśitamapi (pī)taṃ||yatpunaḥ pīyate khaṇḍarasaṃ(so)vā, śarkarārasamvā (so vā),
kāṃcikamvā, dadhimaṇḍamvā| śuktamvā, takramvā, antataḥ pānīyamapi [|] idamucyate pītaṃ|sa
cedaśitapītakhāditāsvāditaṃ svalakṣaṇataḥ samyageva prajānāti| yaccāśitavyaṃ, pātavyaṃ, khāditavyaṃ,
svādi(dayi)tavyaṃ tadapi samyageva prajānāti| yadā cāśitavyaṃ, pātavyaṃ khāditavyaṃ,
svādi (dayi)tavyaṃ tadeva (tadapi) samyageva prajānāti| yathā cāśitavyaṃ, pātavyaṃ,
khāditavyaṃ| svādi(dayi)tavyaṃ| tadapi samyageva prajānāti| idamasyocyate saṃprajanyaṃ[|]sa
tena saṃprajanyena samanvāgataḥ aśamānaḥ (aśan), pibamānaḥ (piban), khādamānaḥ (khādan),
svādayamānaḥ (svādayan) sa cejjānāti| aśnāmi, pibāmi, khādāmīti| yaccāśitavyaṃ, pātavyaṃ,
khāditavyaṃ, tadaśnātiyāvatsvādayati| yadā cāśitavyaṃ (yāva)tsvādayitavyaṃ| tadā aśnāti,
svādayati| yathā cāśitavyaṃyāvatsvādayitavyaṃ tathā [a]śnāti| yāvatsvādayitavyami (yāvatsvādayatī)yamasyocyate
yāvat saṃprajānadvihāritā| yadutāśitapītakhāditāsvādite [ṣu] [||]tatra
katamadgataṃ, katamat sthitaṃ, katamanniṣaṇṇaṃ| katamacchayitaṃ| katamajjāgṛtaṃ| katamadbhāṣitaṃ,
katamattū(mastū)ṣṇīmbhāvaḥ| katamā nidrāklamaprativinodanā| katamā gate, sthite,
niṣaṇṇe śayite, jāgṛte, bhāṣite, tūṣṇīmbhāve, nidrāklamavinodanā [yāṃ] saṃprajānadvihāritā|
yathāpīhaikatyaścaṃkrame caṃkramyate(mate), sahadharmikāṇāṃ copasaṃkrāmati| adhvānaṃ vā
pratipadyate| idamasyocyate gataṃ| yathāpīhaikatyaścaṃkrame vā tiṣṭhati, sahadhārmikāṇāṃ
vā puratastiṣṭhati| ācāryāṇāmupādhyāyānāṃ gurūṇāṃ gurusthānīyānāṃ idamucyate sthitaṃ| yathāpīhaikatyo
maṃce, vā, pīṭhe vā, tṛṇasaṃstaraṇe vā, sanniviśati vā, sanniṣīdati vā| paryaṅkamābhujya,
ṛjuṃ kāyaṃ praṇidhāya, pratimukhāṃ (khīṃ) smṛtimupasthāpyedamucyate| niṣaṇṇaṃ|
yathāpī haikatyo bahirvihārasya pādau prakṣālya, vihāraṃ praviśya, dakṣiṇena pārśvena siṃhaśayyāṃ
kalpayati| pāde pādamādhāya, mañce vā, pīṭhe vā, tṛṇasaṃstarake(ṇe) vā, araṇye,
vṛkṣamūle vā, śūnyāgāre vā [|] idamucyate śayitaṃ|yathāpīhaikatyo divā caṃkramaniṣadyābhyāmāvaraṇīyebhyo
dharmebhyaścittaṃ pariśodhayatyevaṃ rātryāḥ prathame yāme, paścime yāme[|]
idamucyate jāgṛtaṃ|yathāpīhaikatyastathā jāgarikānuyuktaḥ anuddiṣṭāṃśca dharmānuddiśati| paryavāpnoti|
tadyathā sūtraṃ, geyaṃ, vyākaraṇamiti| vistareṇa pūrvvavat| uddiṣṭeṣu ca dharmeṣu
vacasā paricayaṃ karoti| yaduta vistareṇa svādhyāyakriyayā, pareṣāṃ vā vistareṇa saṃprakāśayati|
kālena kālamālapati| pratisaṃmodaya[ti vi]jñaiḥ sabrahmacāribhissārddhaṃ, tadanyairvvā
gṛhasthairyāvadevodyojanaṃ pariṣkārārthamidamucyate| bhāṣitaṃ|yathāpīhaikatyo yathāśrutānāṃ,
yathā parya[vā] taptānāndharmāṇāmmanasā parijitānāṃ, ekākī rahogato [a]rthaṃ ci[ntaya]ti,
tulayatyupaparīkṣate| pratisaṃlīno vā punaḥ bhavatyadhyātmameva cittaṃ sthāpayati|
damayati[|]śamayati| vyupaśamayati| ekotīkaroti| samādhatte[|]vipaśyanāyāmvā yogaṃ karotyayamucyate
tūṣṇīmbhāvaḥ|yathāpīhaikatyaḥ grīṣmasamaye pratyupasthite, uttaptagrīṣmaparidāhe
kāle vartamāne, uṣṇana vā bādhyate| śrānto vā bhavati| klāntasyotpadyate| akāle nidrāklamaḥ
svapitukāmataḥ (tā)| ayamucyate nidrāklamaḥ|sa cet punarayaṃ gataṃ yāvannidrāklamavinodanaṃ|
tatsvalakṣaṇataḥ samyageva prajānāti| yatra ca gantavyaṃ yāvannidrāklamaḥ prativinodayitavyaḥ|
tadapi samyageva prajānāti| yadā ca gantavyaṃ| yāvadyathā nidrāklamaḥ| prativinodayitavyaḥ|
tadapi samyageva prajānāti| yathā ca gantavyaṃ bhavati| yatra (yathā) ca
yāvannidrāklamaḥ| prativinodayitavyaḥ tadapi samyageva prajānāti| idamasyocyate saṃprajanyaṃ
[|]sa tena saṃprajanyena samanvāgataḥ| gacchan yāvannidrāklamaḥ (maṃ) prativinodayan sa
cejjānāti| (gacchāmi) gacchāmi yāvat (n) nidrāklamaṃ prativinodayāmi| yatra ca gantavyaṃ
bhavati| yatra ca yāvannidrāklamaḥ prativinodayitavyo bhavati| tadā gacchati| tadā yāvannidrāklamaṃ
prativinodayati| yathā ca gantavyaṃ bhavati| yathā yāvannidrāklamaḥ| prativinodayitavyo
bhavati| tathā gacchati| tathā yāvat| nidrāklamaṃ prativinodayatīyamasyocyate (|)
[ ][|]saṃprajānadvihāritāyā[ḥ] katamā ānupūrvvo, katamā ca stutibhāvanā, yathāpīhaikatyo
yaṃ yameva grāmaṃ vā nigamamvopa[ni]śritya viharati| tasyaivaṃ bhavati| mayā khalvayaṃ grāmo
vā, nigamo vā piṇḍāyopa[saṃ]kramitavyaḥ| piṇḍāya caritvā, punareva vihāraṃ[prati]niṣkramitavyaṃ[|]santi(|)
punaratra kulāni grāme vā, nagare vā, yāni mayā nopasaṃkramitavyāni| tāni
punaḥ katamāni| tadyathā| ghoṣaṃ(ṣaḥ), pānāgāraṃ, veśyaṃ, rājakulaṃ, caṇḍālakaṭhinamiti|
yāni vā punaḥ kulānyekāntena pratihatānyapratyudāvarttāni[|] santi ca punaḥ kulāni yāni
mayopasaṃkramitavyāni| tadyathā kṣatriyamahāsālakulāni vā, brāhmaṇamahāsālakulāni vā, naigamakulāni
vā, jānapadakulāni vā, dhanikulāni vā, śreṣṭhikulāni vā, sārthavāhakulāni vā mayopasaṃkramitavyāni,
tāni nātisāyamupasaṃkramitavyāni| tānivikālaṃ, na ca kāryavyagreṣu dāyakadānapatiṣu,
na krīḍāratimaṃḍanayogamanuyukteṣu, na grāmyadharmāya pravṛtteṣu, na kupiteṣu[|]
tathā copasaṃkramitavyāni yathopa saṃkramannahanna bhrāntena hastinā sārdhaṃ samāgaccheyaṃ,
na bhrāntena sthena, punaḥ caṇḍenāśvena, na caṇḍayā gavā, na caṇḍena kukkureṇa, na
gahanaṃ, na kaṇṭakāvāṭaṃ vā mardeyaṃ| na śvabhre, palvale, prapāte prapateyaṃ| na syandikāyāṃ,
na gūthakaṭhillacandropamaśca kulānyupasaṃkrameyaṃ| hrīmānapragalbhaḥ vyavakṛṣya kāyaṃ,
vyavakṛṣya cittaṃ, na lābhakāmo na satkārakāmaḥ| yathā svena lābhena sucittaḥ, sumanāstathā
parasyāvipralābhena sucittaḥ, sumanāḥ ananyotkarṣī, aparapaṃsakaḥ| anukampācitto, dayācittaḥ|
evaṃ ca punarupasaṃkramitavyāni| tatkuta etallabhyaṃ pravrajitena parakuleṣu yaddadatu
me pare, mā vā dadatu, yāvattvaritaṃ mā dhandhamiti vistareṇa [|] upasaṃkramya ca
me [mayā]pratigrahe mātrā karaṇīyā| na ca lābhahetoḥ kuhanā karaṇīyā| lapanā, naimittikatā,
naiṣpeṣikatā, lābhena lābhaniścikīrṣatā karaṇīyā(ḥ)| sa ca lābhaḥ araktena paribhoktavya[ḥ],
asaktenāgṛddhenāgrathitenāmūḍhitena, anadhyavasitenādhyavasāyamāpannena[|]yāni ca rūpāṇi
tatropasaṃkramatā upasaṃkrāntena vā draṣṭavyāni bhavanti| tānyekatyāni draṣṭavyāni| tatra
yāni na draṣṭavyāni teṣu utkṣiptacakṣuṣā bhavitavyaṃ| susaṃhṛtendriyeṇa, yāni punardraṣṭavyāni
teṣu sūpasthitāṃ smṛtimupasthāpya[|]kathaṃ rūpāṇi [punā] rūpāṇi nāvalokayitavyāni|
tadyathā na narttako, na hāsako, na lāsaka iti[|] yadvā punaranyaccāvaraṇajātaṃ nṛtte vā,
gīte vā, vādite vā pravṛttaṃ [|] tathā mātṛgrāmo viśeṣeṇa punaḥ śiśurudāravarṇṇo ra[ñjanī]ya
iti yāni ca punā rūpāṇi dṛṣṭāni brahmacaryopaghātibhiḥ brahmacaryāntarāyāya, pāpakānāṃ
cākuśalānāmvitarkāṇāṃ samudācārāya samvartteran| tadrūpāṇi rūpāṇi nāvalokayitavyāni, na
vyavalokayitavyāni [|]kathaṃ rūpāṇi punā rūpāṇi draṣṭavyāni| tadyathā jīrṇṇamvā, vṛddhamvā,
mahallakamvā, khuru khuru praśvāsakāyaṃ, purataḥ prābho (bhā) rakāyaṃ daṇḍabhavaṣṭabhya,
pravepamānakāyena ābādhikamvā, duḥkhitambāḍhaglānaṃ, ādhmātapādamādhmātahastamādhmātodaramādhmātamukhaṃ,
pāṇḍukavivarṇṇaṃ, dadrūlamvā, kacchū(ṇḍū) lamvā, kuṣṭhitamvā, duḥkhitahatagātraṃ|
pakvagātramupahatendriyaṃ| mṛtamvā kālagataṃ, ekāhamṛtamvā, dvāhamṛtamvā, saptāhamṛtamvā|
kākaiḥ kuraraiḥ khādyamānaṃ, gṛddhaiḥ, śvabhiḥ, śrṛgālairvvividhairvvā tiryagjātigataiḥ
prāṇibhirbhakṣyamāṇamarhniyamāṇamvā, maṃce āropyopari vitānena prasāritena, puna(ra)ḥ
pṛṣṭhataśca mahājanakāyena rodamānena, krandamānena, tasmā (syā) vakīrṇṇapramuktakeśena,
tathā śokajātaṃ, duḥkhajātaṃ| paridevajātaṃ| daurmanasyajātaṃ, upāyāsajātaṃ yanmayā draṣṭavyamityevaṃ
rūpāṇi cānyāni caivaṃbhāgīyāni rūpāṇi draṣṭavyāni| yāni brahmacaryānugrahāya,
kuśalānāṃ ca vitarkāṇāṃ samudācārāya (ṃ) samvarttante| na kāyapracālakamupasaṃkrāmitavyaṃ,
na bāhupracālakaṃ, na śīrṣapracālakaṃ, noccagmikayā na hastāvalagnikayā, na soḍḍhakkikayā,
nānanujñātena| nā (ā)sane niṣattavyaṃ| nā[a]pratyavekṣyāsanaṃ, na sarvvakāyaṃ samavadhāya,
na pāde pādamādhāya, na sakthi sakthinā, nābhisaṃkṣipya pādau, nābhivikṣipya pādau, nodguṇṭhikayā
kṛ(vṛ)tena, nocca(ddha?) stikayā, na vitasti kayā, na paryastikayā, parimaṇḍalaṃ
cīvaraṃ prāvṛtya, nātyutkṛṣṭaṃ, nātya[pakṛ]ṣṭaṃ, na hamdhī (sti)śuṇḍakaṃ, na tālavṛntakaṃ,
na nāgaphalakaṃ| na kulmāṣapiṇḍikaṃ prāvaritavyaṃ, nānāgate khādanīye pātramupanāmayitavyaṃ,
na ca khādanīyabhojanīyasyopari kāra[yitavyaṃ]| nā[']nāstīrṇṇe pṛthivīpradeśe prapāte
prābho (bhā?) re pātraṃ sthāpayitavyaṃ, sāvadānaṃ (ḥ) piṇḍapātaṃ (taḥ) paribhoktavyaṃ (vyaḥ)|
no(na o)danena snāpikaṃ pratichā(cchā)dayitavyam| na sūpikenodenamatittinikāyogamanuyuktena
(sūpikena, na odanena, na tittinikāyogamanuyuktena) paribhoktavyaṃ, nātisthūlaṃ,
nātiparīttaṃ parimaṇḍalayā ['']lopamālopayitavyaṃ (ālopa ālopayitavyaḥ)| na hastāvalehakaṃ
(kaḥ), na pātrāvalehakaṃ (kaḥ)| na hastasaṃthūnakaṃ (kaḥ), na pātrasaṃthūnakaṃ(kaḥ)| na kabaḍacchedakaṃ
(kaḥ)piṇḍapātaṃ(taḥ) paribhoktavyaṃ(vyaḥ)|| vihāragatenāpi me (mayā) tebhyaḥ
kulebhyaḥ pratyāgatena, (pratyāgatena) pratiniṣkrāntena, divā vā, rātrau vā, prātipudgalike
caṃkrame caṃkramitavyam| na parakṣye (parokṣe)| aviśvāsya, apravāritena, anuddiṣṭena,
śrāntakāyena, klāntakāyena, nauddhatyābhinigṛhīte citte kuśalapakṣaprayuktenāmanasikārānugatenāntargatairindriyairabahirgatena
mānasena, nātidrutaṃ, nāticapalaṃ, naikāntena gamanapratyāgamanapratisaṃyuktena,
kālena kālaṃ gacchatā, kālena kālaṃ tiṣṭhatā, tathā sve vihāre|
sve parigaṇe, svakyāṃ kuṭikāyāṃ, uddeśikāyāṃ, prātipaudgalikāyāṃ, na parapakṣyāyāmaviśvāsyāyāmapravāritāyāṃ,
tathā maṃce vā, pīṭhe vā, tṛṇasaṃstarake (ṇe) vā, araṇye vā, vṛkṣamūle
vā, śūnyāgāre vā, niṣattavyaṃ| paya(rya)ṅkamābhujya, ṛjuṃ kāyaṃ praṇidhāya, pratimukhāṃ(khīṃ)smṛtimupasthāpya,
rātryā madhsame yāme svapitavyam| divāpūrvakañca(śca) yāmaṃ(maḥ)kuśalapakṣeṇātināmayitavyaṃ(vyaḥ)|
evaṃ ca punaḥsvapitavyaṃ [|]|ālokasaṃjñinā smṛtena saṃprajā[nā]nena,
utthānasaṃjñāmeva manasi kurvatā, rātryā[ḥ]paścime yāme laghuladhveva prativibudhya,
bhāṣye vā, svādhyāyakriyāyāṃ vā yogaḥ karaṇīyaḥ| prahāṇe vā, pratisaṃlayane, dharmacintāyāṃ,
lokāyatāśca maṃtrā vivarjayitavyāḥ (|) citrākṣara[-|]ścitrapadavyaṃjanā, anarthopasaṃhitā
ye nābhijñāyai, na sambodhāya, na nirvāṇāya samvartante| ye vā punardharmāstathāgatabhāṣitā,
gaṃbhīrā, gaṃbhīrābhāsā[ḥ], śūnyatāpratisaṃyuktā, idaṃpratyayā(yatā)pratītyasamutpādānulomāste
satkṛtyodgṛ(dgra)hītavyāḥ| dṛḍhañca, sthirañca, sūdgṛhītāśca, na nāśayitavyāḥ|
pratipattyā [ḥ] sampādanārthaṃ, na lābhasatkāra hetoḥ[|]te ca punardharmā vacasā suparijitāḥ
kartavyāḥ| na ca saṃgaṇikayā atināmayitavyaṃ, na karmārāmatayā, na bhāṣyārāmatayā,
kālena ca kālamupasthitayā smṛtyā vijñāsya(ssa)brahmacāriṇaḥ, ālapitavyāḥ, saṃlapitavyāḥ,
pratisaṃbodhayitavyāḥ, paripṛcchana[jātī]yena ca bhavitavyaṃ, kiṃkuśalagaveṣiṇā|| anupalaṃbhacittena,
mitavādinā, yuktabhāṇinā, praśāntabhāṇinā ca|| pareṣāṃ dhā(dha)rmyāṃ kathāṃ
kathayitvā tvakāmena tūṣṇīṃbhāvena ca ye pāpakā akuśalā vitarkā nātitarkayitavyāḥ| na cāyoniśodharmacintāyuktena|evaṃ
rūpā anena bahavo dharmā udgṛhītā bhavanti| dhṛtā, vacasā parijitā,
manasā cānvīkṣitā [ḥ]| dṛṣṭyā suprativiṣṭāḥ (viddhāḥ)| evaṃ bahuśruto bhavati|kathamadhigantā
bhavati| lābhī bhavatyanityasaṃjñāyāḥ, anitye duḥkhasaṃjñāyā, duḥkhe'nātmasaṃjñāyāḥ,
āhāre pratikūlasaṃjñāyā, vilohitakasaṃjñāyā, vikṣiptakasaṃjñāyā, asthisaṃjñāyāḥ, śūnyatāpratyavekṣaṇasaṃjñāyā[|]
lābhī bhavati (|) prathamasya dhyānasya, dvitīyasya, tṛtīyasya,
caturthasyākāśānantyā yatanavijñānānantyāyatanā['']kiṃcanyāyatananaivasaṃjñānāsaṃjñāyatanasya,
maitryāḥ, karuṇāyā, upekṣāyā, muditāyāḥ, srota āpattiphalasya, sakṛdāgāmiphalasyānāgāmiphalasya
ca, dviviṣayasya, pūrvvenivāsasya, divyasya śrotrasya, cyutyupapādasya, cetaḥparyāyasyārhattvasyāṣṭavimokṣadhyāyitvasya[|]śakto
bhavati| pratibalaśca pareṣāṃ tribhiḥ prātihāryairavavadituṃ|
ṛddhiprātihāryeṇa, ādeśanāpratihāryeṇa, anuśāsanāprātihāryeṇa[|] evamadhigantā
bhavati|kathamanukampako bhavati| pareṣāmantike kāruṇiko bhavati| dayāpannaḥ,
arthakāmo bhavati| hitakāmaḥ, sukhakāmaḥ, sparśakāmaḥ, yogakṣemakāmaḥ[|] evamanukampako bhavati|kathamapratikhinnamānaso
bhavati| va(ra)tisaṃdarśako bhavati| samādāpakaḥ, samuttejakaḥ
saṃpraharṣakaḥ, ājñāsī catasṛṇāmparṣadāṃ, dharmadeśanāyai dakṣo bhavatyanalasa, utthānasampannaḥ|
ārabdhavīrya, ārabdhavīrya jātīyaḥ[|] evamaparikhinnamānaso bhavati|kathaṃ kṣamāvān
bhavati| ākruṣṭo na pratyākrośati | roṣito na pratiroṣayati| vādito na prativādayati|
maṇḍito na pratimaṇḍayati| [anena dānapratyarthādāna(pratyādāna)samo bhavati] pragāḍheṣvapi
bandhaneṣu, rodhaneṣu, tāḍaneṣu, tarjaneṣu, che(cche)daneṣu, ātmāparādhī bhavati| karmavipākañca
pratisarati| na pareṣāmantike kupyati| nāpyanuśayaṃ vahati| iti vimānito [a]pi,
vivarṇṇito[a]pi, vijugupsito [a]pi, na vikṛmimāpadyate| nānyatrārthāyaiva cetayate kṣamaśca
bhavati| śīta[syo]ṣṇasya, jighatsāyā, pipāsāyā, daṃśamaśakavātātapasarīsṛpasampannānāṃ,
parato duruktānāṃ, durāgatānāṃ(nāṃ), patanapakṣāṇāṃ, śārīrikāṇāṃ vedanānāṃ, duḥkhānāṃ, tīvrāṇāṃ,
kharāṇāṃ, kaṭukānāṃ, a[mana]āpānāṃ, prāṇahāriṇīnāṃ kṣamo bhavatyadhivāsanajātīyaḥ|
evaṃkṣamāvān bhavatya[sā]viti||kathaṃ viśārado bhavati| asaṃlīnacittaḥ[|] parṣadi dharmaṃ
deśayati| agadgadasvaraḥ, asaṃpramuṣitasmṛtipratibhānaḥ| na cāsya śāradyahetoḥ, śāradyanidānaṃ
bhayamvā ājapati, samāviśati, nāpi kampābhyāṃ svedo mucyate, rogaklamebhyo vā[|] evaṃ
viśārado bhavati|kathaṃ vākkaraṇenopeto bhavati| pauryā(ryayā)vācā samanvāgato bhavati|
valgūnyavispa(valgunyā, vispa)ṣṭayā, vijñeyayā, śravaṇīyayā, apratikūlayā, aniśritayā, (a)paryāptayā[|]
evamvākkaraṇenopeto bhavati| kalyāṇavādī|sa ebhiraṣṭābhiḥ kāraṇaiḥ samanvāgataścodako
bhavati| smārakaḥ, avavādakaḥ, anuśāsako, dharma deśakaḥ ||]kathaṃ codako bhavati|
yadutādhiśīle ca śīlavipattyā, adhyācāre ācāravipattyā, dṛṣṭena, śrutena, pariśaṃkayā codayati|
bhūtena, nābhūtena, kālena nākālenārthopasaṃhitena nānā(na)rthopasaṃhitena, ślakṣṇena,
na paruṣeṇa, mitravattayā, na dveṣāntareṇa[|] evaṃ codako bhavati|kathaṃ smārako bhavati|
āpattimvā smārayati| dharmaṃ cā(vā)rthamvā[|]kathamāpattiṃ smārayati| yathāpi tadāpatti
madhyāpadyamānaḥ smarati| tamenaṃ smārayati| āyuṣmannamuṣmindeśe, amuṣmin, vastuni, amuṣmin
kāle, evaṃ rūpaṃ, caivaṃ kālamāpanna ityevamāpattiṃ smārayati|kathaṃ dharmaṃ smārayati|
yathāpi tacchrutānudgṛhītān dharmānekākī smarati| smartumicchati| tadyathā sūtraṃ, geyaṃ,
vyākaraṇamiti vistareṇa pūrvvavanna smarati| tamena (naṃ)smārayati| utsmāraṇikāmvāsyānuprayacchati|
āpṛcchanaparipṛcchanikāṃ vā, evaṃ dharmāna smārayati|kathaṃ dharma (arthaṃ)
smārayati| yathāpi nathāṃ (cārthān) vismārayati (vismarati)| tamenaṃ smārayati| punarapi pratinavīkaroti|
uttānī karoti| deśayati, saṃprakāśayati| yaccāpi kuśalamarthopasaṃhitaṃ, brahmacaryopasaṃhitaṃ|
ciraka(kṛ)taṃ, cirabhāṣitamapyanusmārayitā bhavati| evaṃ smārako bhavati|kathamavavādako
bhavati| prāvivekye pratisaṃlayane, yoge, manasikāra(re), śamathavipaśyanāyāṃ
kālena kālamānulomikaṃ avavādaṃ pravarttayati| kālena ca kālaṃ tatpratisaṃyuktāṃ
kathāṃ karoti| tadyathā cetovinivaraṇasāṃpreyagāminīṃ śīlakathāmvā, prajñākathāmvā, vimuktikathāmvā,
alpecchakathāmvā, vimuktijñānadarśanakathāmvā, saṃtuṣṭikathāmvā, prahāṇakathāṃ,
virāgakathāṃ, nirodhakathāṃ, apacayakathāṃ, asaṃsargakathāṃ, idaṃpratyaya[tā pra]tītyasamutpādānulomān(māṃ)kathāṃ
karoti| evamavavādako bhavati|kathamanuśāsako bhavati| dharmeṇa,
vinayena, samanuśāstuḥ śāsane ācāryo vā bhavati| upādhyāyo vā, sahadhārmiko vā, gururvvā,
gurusthānīyo vā, anyatamānyatamasminnadhikaraṇe atisṛtaṃ, vyatikrāntaṃ viditvā| kālena kālamavasādayati|
daṇḍakarmama(rmā)nuprayacchati| praṇāmayati cainaṃ| punarapi ca dharmeṇa samayepratisaṃstarasāmīcīsaṃjñaptiṃ
pratigṛhaṇāti| saṃrohakaśca bhavati| karaṇīye cākaraṇīye
bhāvyācārānadhyācārān adhyācīrṇṇe (carite) anadhyācīrṇṇe (carite) ca śāstyanuśāstyevamanuśāsako
bhavati|kathaṃ ca dharmadeśako bhavati| kālena kālaṃ pūrvakālakaraṇīyāṃ kathāṃ karoti|
tadyathā dānakathāṃ, śīlakathāṃ, svargakathāṃ, kāmeṣvādīnava niḥsaraṇaṃ, vyavadānapakṣāndharmān
vistareṇa saṃprakāśayati| kālena kālaṃ caturāryasatyapratisaṃyuktāṃ kathāṃ kathayati|
duḥkhaṃ vā ārabhya, samudayamvā, nirodhamvā, phalamvā, saparipākāya (sattvasaṃkleśāya?)
vā, satva(ttva) vyavadānāya vā, saddharmasya vā cirasthitaye, yuktaiḥ padavyaṃjanaiḥ,
sahitairānulomikairānucchavikairaupāyikaiḥ, pratirūpaiḥ, pradakṣiṇairnipakasyāṃgasaṃbhāraistāṃ
ca punaḥ kathāṃ kālena karoti| satkṛtyānusandhimanupatitāṃ | harṣayan, rocayannanu(yannu)tsāhayannanavasādayaṃśca
yuktāṃ, sahitāṃ, avyavakīrṇṇāṃ, yathādhārmikīṃ, yathāparṣanmaitracitto,
hitacittaḥ, anukampācittaḥ| aniśrito lābhasatkāraślokena cātmānamutkarṣayati| na
parānpaṃsa(paṃsa)yatyevaṃ dharmadeśako bhavati|yaścaibhiraṣṭābhi(ḥ) (samanvāgato) raṃgaiḥ
samanvāgato bhavati| evaṃ ca kālena kālaṃ codako bhavati, smārakaḥ| avavādānuśāsakastasmāt
kalyāṇamitra[m]ityucyate| ayaṃ tāvat kalyāṇamitratāyā vistaravibhāgaḥ [|]samāsārthaḥ punaḥ
katamaḥ [|] sa cedayaṃ mitrasuhṛdanukampakaḥ ādita eva hitakāmo bhavati| sukhakāmaśca[|]tacca
punarhitasukhaṃ yathābhūtaṃ prajānāti| aviparyasto bhavatyaviparītadṛṣṭiḥ, pratibalaśca
bhavatyupāyakuśalaḥ| yadutāsyaiva hitasukhasya samudāgamāyosaṃhārāya dakṣaśca bhavatyanalasa,
utthānasampanna, ārabdhavīryajātīyaḥ| yaduta tameva hitasukhopasaṃhāramārabhya[|]
ebhiścaturbhiḥ kāraṇaiḥ sarvvākāraparipūrṇṇaḥ(ṃ)| samāsataḥ kalyāṇamitro (traṃ) veditavyaḥ
(vyam)| ayaṃ ca punaḥ kalyāṇamitratāyāḥ samāsārthaḥ|| yaśca pūrvvo vistaravibhāgaḥ, yaścāyaṃ
samāsārtha iyamucyate kalyāṇamitratā||saddharmaśravaṇacintanā katamā| saddharma ucyate
buddhaiśca buddhaśrāvakaiśca sadbhiḥ samyaggataiḥ satpuruṣairākhyātaḥ| deśita uttāno vivṛtaḥ|
saṃprakāśitaḥ| sa punaḥ katamaḥ| tadyathā sūtraṃ, geyaṃ, vyākaraṇamiti vistareṇa pūrvvavat|
dvādaśāṃgavacogataṃ saddharma ityucyate|tatra sūtraṃ katamat| yattatra tatra bhagavatā
tāṃstān (tāni tāni) vineyācaritāni cārabhya skandhapratisaṃyuktā vā kathā kṛtā, dhātupratisaṃyuktāvā
kathā kṛtā, dhātusaṃgaṇasaṃyuktā vā, āyatanapratisaṃyuktā vā| pratītyasamutpādapratisaṃyuktā
vā, āhārasatyasthiti [prati] saṃyuktā vā, śrāvakapratyekabuddhatathāgatapratisaṃyuktā
vā| smṛtyupasthānasamyakprahāṇadhi(rdhi)pādendriyabalabodhyaṃgamārgāṃgapratisaṃyuktā|
aśubhā, ānāpānasmṛtiśikṣā[']vetyaprasādapratisaṃyuktā kathā kṛtā[|] sā ca kathā
saṃgītikāraiḥ parigṛhya śāsanacirasthitaye, yathā yogamanupūrvveṇa racitā, anupūrvveṇa samāyuktā|
pratirūpairnāmakāyapadavyaṃjanakāyairyaduta teṣāṃ teṣāmarthānāṃ sūcanāyai kuśalānāmarthopasaṃhitānāṃ
buddhacaryopasaṃhitānāmidamucyate sūtraṃ[|]geyaṃ katamat| yasyānte paryavasāne
gāthā abhigītā, yacca sūtraṃ neyārthamidamucyate [geyaṃ]|vyākaraṇaṃ katamat| yasmiṃchrāvake
(yasmiñchrāvake)bhyo [a]bhyatītakālagato (tau)upapattau vyākriyate| yacca sūtraṃ
nītārthamidamucyate| vyākaraṇaṃ[|]gāthā katamā| yā na gadyena bhāṣitā| apitu pādopanibandhena
dvipadā vā, tripadā vā, catuṣpadā vā, paṃcapadā vā, ṣaṭpadā vā iyamucyate gāthā||udānā
katamā| yatpudgalasya nāma gotramaparikīrtayitvā (kīrttya), uddiśya bhāṣitamāyatyāmvā
saddharma sthitaye, śāsana sthitaye ca| iyamucyate udānā||nidānaṃ katamat| yatpudgalasya nāmagotramparikīrtayitvā
(kīrttya) uddiśya bhāṣitam| yacca vinayapratisaṃyuktaṃ sotpattikaṃ
sanidānaṃ prātimokṣasūtramidamucyate [nidānaṃ][|]avadānaṃ katamat| yatsadṛṣṭāntakamudāhataṃ|
yena dṛṣṭāntena yasya prakṛtasyārthasya vyavadānaṃ bhavatīdamucyate| avadānaṃ|vṛttaṃ katamat|
yatkiṃcitpūrvvayogapratisaṃyuktamidamucyate vṛttakaṃ||jātakaṃ katamat| yadatītamadhvānamupādāya
tatra tatra bhagavataḥ cyutyupapādeṣu bodhisattvacaryā duṣkaracaryā| ākhyātā[|]
idamucyate jātakaṃ||vaipulyaṃ katamat| yatra bodhisattvānāṃ mārgo deśyate| anuttarāyai
samyak saṃbodhaye| daśabalānāvaraṇajñānasamudāgamāya[|] idamucyate vaipulyaṃ||adbhutādharmāḥ
katame| yatra buddhānāñca, buddhaśrāvakāṇāṃ ca, bhikṣūṇāñca, bhikṣuṇīnāñca, śikṣamāṇānāṃ,
śrāmaṇekī (rī)ṇāmupāsikānāṃ, sādhāraṇā[']sādhāraṇāśca tadanyaprativiśiṣṭāścā['']ścaryā[']dbhutasammatā
guṇaviśeṣā ākhyātā ime ucyante adbhutā dharmāḥ||upadeśāḥ katame[|] sarvvamātṛkā
abhidharmaḥ sūtrāntaniṣkarṣaḥ| sūtrāntavyākhyānamupadeśa ityucyate|taccaitad dvādaśāṃgavacogatamasti
sūtramasti vinayaḥ, astyabhidharmaḥ| tatra yattāvadāha| sūtraṃ geyaṃ vyākaraṇaṃ
gāthodānāvadānavṛttakajātakavaipulyādbhutadharmā iti| idaṃ tāvatsūtraṃ| yatpunarāha|
nidānamityayamucyate| vinayaḥ| yatpunarāha| upadeśā iti| ayamucyate| abhidharmaḥ|taccaitad
dvādaśāṃ [gaṃśru]taṃ piṭakatrayasaṃgṛhītaṃ| sadbhiḥ samyaggatairdeśitaṃ| saddharma ityucyate|
tasya śravaṇaṃ| saddharmaśravaṇaṃ[|] tatpunaḥ katamat| yathā pīhaikatyaḥ sūtradharo
vā bhavati| vinayadharo vā| mātṛkādharo vā, sūtravinayadharo vā, sūtrābhidharmadharo vā,
vinayamātṛkādharo vā| idamucyate saddharmaśravaṇaṃ| tatpunaḥ| śravaṇaṃ dvividhaṃ| vyaṃjanaśrama(va)ṇamarthaśravaṇaṃ
ca|cintanā katamā| yathāpīhaikatyastāneva yathāśrutāndharmānekākī
rahogataḥ| ṣaḍacintyāni sthānānitadyathā, ātmacintāṃ, sattvacintāṃ, lokacintāṃ, satvā(ttvā)nāṃ
karmavipākacintāṃ, dhyāyināṃ dhyāyiviṣayaṃ, buddhānāṃ buddhaviṣayaṃ varjayitvā svalakṣaṇataḥ|
sāmānyalakṣaṇataśca cintayati|sā punaḥ cintā dvividhā gaṇanākārāsaha gaṇanāyogena
dharmeṇa| tulanākārama(rā), yuktyā guṇadoṣaparīkṣaṇākārā[ca][|] sa cetskandhapratisaṃyuktāṃ
deśanāṃ cintayati| sa cedanyatamānyatamānyatamāṃ pūrvvaniviṣṭāṃ deśanāṃ cintayatyābhyāṃ
cintayati| yathā punaḥ kathami tirūpamucyate| daśa rūpīṇyāyatanānīti| yacca dharmāyatanaparyāpannaṃ
rūpaṃ sa ca rūpaskandhaḥ, tisro vedanā vedanāskandhaḥ| ṣaṭ saṃjñākāyāḥ saṃjñāskandhaḥ|
ṣaṭ cetanākāyāḥ cetanāskandhaḥ| ṣaḍ vijñānakāyā vijñānaskandha ityevaṃ gaṇanāsaṃkhyākārāṃ
skandha [gaṇanāṃ] cintayatyuttarottaraprabhedena yena vā punarasyāḥ saṃkhyāgaṇanā
kārāyāścintāyā apramāṇaḥ praveśanayo veditavyaḥ|kathaṃ yuktyupaparīkṣākārayā cintayā skandhadeśanāṃ
cintayati| catasṛbhiryuktibhirupaparīkṣate| katamābhiścatasṛbhiryadutāpekṣāyuktyā,
kāryakāraṇayuktyā, upapattisādhanayuktyā| dharmatāyuktyā||apekṣāyuktiḥ katamā| dvividhā
apekṣā utpatyapekṣā prajñaptyapekṣā ca| tatrotpattyapekṣā yairhetupratyayaiḥ skandhānāṃ
prādurbhāvo bhavati| tasyāṃ skandhotpattau te hetavaste, pratyayā apekṣyante| yairnāmakāyapadakāyavyaṃjanakāyaiḥ
skandhānāṃ prajñaptirbhavati| tasyāṃ skandhaprajñaptau te nāmapadakāyavyaṃjanakāyā
apekṣyante| iyamucyate skandheṣūtpattyapekṣā| prajñaptyapekṣatā (kṣā)ca|
yā cotpattyapekṣā| yā ca prajñaptyapekṣā sā yuktiryoga upāyaḥ| skandhotpattaye| skandhaprajñaptaye
tasmādapekṣāyuktirityucyate|kāryakāraṇayuktiryā [ta]dutpannānāṃ skandhānāṃ svena
hetunā svena pratyaryena tasmiṃstasmin svakāryakaraṇe viniyogastadyathā| cakṣuṣā rūpāṇi draṣṭavyāni|
śrotreṇa śabdā[ḥ] śrotavyāḥ| yāvanmanasā dharmā vijñeyā iti| rūpeṇa cakṣuṣo gocare
avasthātavyaṃ| śabdena śrotrasya, evaṃ yāddharmairmanasa iti| yadvā punaranyadapyevaṃbhāgīyaṃ|
tatra tatra dharmāṇāmanyo[a]nyaṃ kāryakāraṇe pratiyuktiryoga upāya iyamucyate| kāryakāraṇayuktiḥ|upapattisādhanayuktiḥ
katamā[|] anityā[ḥ]skandhā iti, pratītyasamutpannā,
duḥkhā[ḥ], śūnyā, anātmāna iti tribhiḥ pramāṇairupaparīkṣate yadu(ta)tāptāgamena, pratyakṣeṇānumānena
ca[|]ebhistribhiḥ pramāṇairūpapattiyuktaiḥ satāṃ hṛdayagrāhakairvyavasthāpanā
sādhanā kriyate| yaduta skandhānityatāyā vā, pratītyasamutpannatāyā vā, duḥkhatāyā [ḥ], śūnyatāyā,
iyamucyate upapattisādhanayuktiḥ|dharmatāyuktiḥ katamā| kena kāraṇena tathābhūtā
ete skandhā[ḥ], tathābhūto lokasanniveśaḥ kena kāraṇena kharalakṣaṇā pṛthivī, dravalakṣaṇā
āpaḥ, uṣṇalakṣaṇaṃ tejaḥ [ḥ], samudīraṇalakṣaṇo vāyuḥ, (|) anityāḥ, skandhā [ḥ], kena kāraṇena
śāntaṃ nirvvāṇamiti| tathā rūpaṇalakṣaṇaṃ rūpaṃ| anubhavalakṣaṇā vedanā, saṃjānanalakṣaṇā
saṃjñā, abhisaṃskaraṇalakṣaṇāḥ saṃskārāḥ, vijānanālakṣaṇaṃ vijñānamiti| prakṛtireṣāṃ
dharmāṇāmiyaṃ svabhāva eṣa īdṛśaḥ| dharmataiṣā caiva cāsau dharmatā| saivātra yuktiryoga
upāyaḥ [|] evaṃ vā etat syāt| anyathā vā, naiva vā syāt, sarvvatraiva ca dharmataiva pratiprasaraṇadharmataiva
yuktiḥ| cittanidhyāyanāya, cittasaṃjñāpanāya iyamucyate dharmatāyuktiḥ|evaṃ
catasṛbhiryuktabhiḥ skandhadeśanā upaparīkṣyata iti| yāvatpunaranyā kāciddeśanā iti
yā evamābhyāṃ dvābhyāmākārābhyāṃ gaṇanāsaṃkhyākārā ca yuktyupaparīkṣaṇākārā ca samyagupanidhyāyanā
tasyāstasyā deśanāyāiyamucyate| saddharmaśravaṇacinta[nā]||anantarāyaḥ katamaḥ
[|] anantarāyo dvividhaḥ| adhyātmamupādāya bahirdhā ca[|] tatrādhyātmaṃ bahirdhā copādāyāntarāya(yaṃ)vakṣyati|
tadviparyayeṇa[|] nantarāyo veditavyaḥ|adhyātmamupādāyāntarāyaḥ katamaḥ|
yathāpīhaikatyaḥ pūrvvameva kṛtapuṇyo bhavati| saukṛtatvāt puṇyānāṃ ca lābhī bhavati|
kālena kālamānulomikāṃ (kānāṃ, keṣu)jīvitapariṣkārāṇāṃ (reṣu)| yaduta cīvarapiṇḍapātaśayanāsanaglānapratyayabhaiṣajyapariṣkārāṇāṃ
(reṣu) tīvrarāgo bhavatyāyata (na)rāgaḥ| tīvradveṣaḥ
āyata(na)dveṣaḥ| tīvramoha āyata(na)mohaḥ| pūrvvaṃ vānenā ['']bādhasaṃvarttanīyāni karmāṇi
kṛtāni bhavanti| yaddhetorābādhabahulo bhavati| dṛṣṭa eva dharme viṣamacārī bhavati| yo
(ye)nāsyābhīkṣṇaṃ vāto vā kupyati, pittamvā, śleṣmamvā, viṣūcikā vā kāye santiṣṭhate| bhojanaguruko
bhavati| bahvartho, bahukṛtyo, gaṇasannipātabahulo bhavati| karmārāmo vā, bhāṣyārāmo
vā, nidrārāgaḥ (maḥ), saṃgaṇikārāmaḥ| ātmasaṃpragrāhakaścapalaḥ, pramattaḥ kudeśavāsī
vā| ityevaṃbhāgīyā antarāyā adhyātmamupādāya veditavyāḥ|bahirdhopādāyāntarāyāḥ katame[|]
tathāpi tadasatpuruṣāpāśrayaḥ| yato na labhate kālena kālamānulomikīmavavādānuśāsanīṃ [|]
kudeśe vā vasati| yatrāsya vāsa(saṃ)kalpayato divā vāgraviloko(vogro raverāloko) bhavati|
prabhūtaḥ, rātrau vā[|] uccaśabdo, mahāśabdomahājanakāyasya nirghoṣaḥ| tīvrakaṭukaśca vātātapasaṃsparśo,
manuṣyādapi bhayamayamevaṃbhāgīyo bahirdhāpāyā(rdhopādāyā)ntarāyo veditavyaḥ|
ayaṃ tāvadvistaravibhāgasyā(gaḥ)||samāsārthaḥ punaḥ katamaḥ| samāsatastrividho [a]ntarāyaḥ|
prayogāntarāya[ḥ], prāvivekyāntarāya[ḥ] | pratisaṃlayanā ntarāyaśca|tatra prayogāntarāyo
yenāntarāyeṇa samava[hitena] saṃmukhībhūtenāśakto bhavatyapratibalaḥ sarvveṇa sarvvaṃ
kuśalapakṣaprayoge[|]sa punaḥ katamaḥ| yadā[''] bādhako bhavati, bāḍhaglānaḥ, abhīkṣṇamasya
vāto vā kupyate, pittamvā, śleṣmamvā (ṣma vā), viṣūcikā vāsya kāye santiṣṭhate[|] api
tvasya daśati vṛściko vā, śatapadī vā, manuṣyo vainaṃ viheṭhayatyamanuṣyo vā[|]na ca lābhī
bhavati cīvarapiṇḍapātaśayanāsanaglānapratyayabhaiṣajyapariṣkārāṇāmayamevaṃbhāgīyaḥ prayogāntarāyo
veditavyaḥ|prāvivekyāntarāyaḥ katamaḥ [|] yadbhojanaguruko bhavati, bahvartho, bahukṛtyo,
bahukaraṇīyaḥ, karmārāmaratiṃ rato bhavati| teṣu teṣvitikaraṇīyeṣu prasṛtamānasaḥ|
bhāṣyārāmo bhavati| śaktaḥ pratibalaḥ san| prāvivekyaprahāṇe, pratisaṃlayane, bhāvanāyāmuddeśamvādhyāyamātrakena(ṇa)
saṃtuṣṭo nidrārāmo bhavati| styānamiddhaparyavasthitaḥ, kusīdajātīyo
nidrāsukhaṃ, pārśvasukhaṃ, śayanasukhaṃ ca svīkaroti| saṃgaṇikārāmo bhavati sārdhaṃ
gṛhasthapravrajitaiḥ| rājakathāmvā karoti| corakathāṃ vā, annakathāṃ vā, pānakathāṃ vā,
vastukathāṃ vā, veśyākathāṃ vā, vīthīkathāmvā janapadamahāmātrākhyānakathāmvā, samudrākhyānakathāmvā
[|] ityevaṃ bhāgīyayā anarthopasaṃhitayā kathayā kālamatināmayati| tatra cābhi
ra (ma) to bhavatyabhīkṣṇeṇa(na)gaṇasannipātabahulo bhavati| teṣu teṣvadhikaraṇeṣu vyākṣiptamānaso
bhavati| vyākulamānasaḥ| saṃsargārāmo bhavati| gṛhasthapravrajitānāmasamavahitānāṃ
ca viyogaṃ gacchati| prapaṃcārāmo bhavati| prapaṃcarataḥ avakramaṇīyeṣu pūrvvaṃgamaḥ, prāvivekyeṣu
nikṣiptadhuraḥ| idamevaṃbhāgīyo(ima evaṃ bhāgīyā) dharmāḥ pravivekāntarāyo veditavyaḥ|
yaiḥ samavahitaiḥ saṃmukhībhūtairna sukaraṃ bhavatyaraṇyavanaprasthāni prāntāni śayanāsanānyadhyāvasituṃ|
araṇyāni vā vṛkṣamūlāni vā śūnyāgārāṇi vā[|]pratisaṃlayanāntarāyaḥ
katamaḥ[|] tadyathā pratisaṃlayanamucyate śamatho vipaśyanā ca| tatrāsti śamathāntarāyaḥ|
asti vipaśyanāntarāyaḥ| tatra śamathāntarāyaḥ pra[bhinnaḥ]adeśavāsaśca| yathāsya pramattasya
styānamiddhaṃ vā cittaṃ paryavanahati| śamathamātramvā āsvādayati| līnatvāya vā cittamupanāmayati|
andhakārāyitatvaṃ vā cetaso bhavati| yadrūpeṇa cādeśavāsena| manuṣyakṛto vā
parataḥ saṃghaṭṭo bhavati| yenāsya cittambahirdhā vikṣipyate[|] ayaṃ śamathāntarāyaḥ| pratisaṃlayanāntarāyo
veditavyaḥ|vipaśyanāntarāyaḥ katamaḥ| yadutātmasaṃgrāhaścāpalyañca|tatrātmasaṃgraho
yathāpi tadahamasmyuccakulaḥ pravrajitaḥ| alīnaḥ| anye ca na tathetyātmānamutkarṣayati|
saṃgṛhṇāti| parāṃśca pansa(paṃsa)yati| evamāḍhyakulapravrajitaḥ, adīnaḥ, evamabhirūpo
darśanīyaḥ, prāsādika, evaṃ bahuśrutaḥ, sannicayaḥ| evamahamasmin kalyāṇavākyo vākkaraṇenopetaḥ,
anye ca bhikṣavo na tatheti| ātmānamutkarṣayati| saṃpragṛhṇāti| parāṃśca pansa(paṃsa)yati|
sa ātmānaṃ saṃpragṛhṇātyete bhavanti| bhikṣavaḥ, sthavirā, ratijñā, abhyavatīrṇṇabrahmacaryāḥ,
tānna kālena kālaṃ paripṛcchati| paripraśnīkaroti| te cāsya na kālena kālamavivṛtāni
ca sthānāni vivṛṇvanti| vivṛtāni ca sthānāni vivṛṇvanti| na ca gambhīramarthapadaṃ|
sādhu ca suṣṭhu ca prajñayā pratividhya saṃprakāśayanti yāvadeva jñānadarśanasya viśuddhaye|
evamasya sa ātmasaṃgrahaḥ|āntarāyiko bhavati| yaduta vipaśyanāyāḥ[|] punaraparamalpamātrakasyāvaramātrakasya
jñānadarśanamātrakasya sparśavihāramātrakasya lābhī bhavati|
sa tena jñānamātrakeṇa| darśanamātrakeṇātmānamutkarṣayati| saṃpragṛhṇāti| sa ātmānaṃ saṃpragṛhṇaṃstāvatā
saṃtuṣṭo bhavati nottari vyāyacchate| evamasyāntarāyaḥkṛto bhavati| ātmasaṃpragraheṇa
yaduta vipaśyanāyāḥ (nayā)[|] capalo vā punaḥ anupaśāntendriyo bhavati| uddhatendriyaḥ,
unnatendriyaḥ| sa dūṣitacittī bhavati| subhāṣitabhāṣī, duṣkṛtakarmakārī, na sthiraṃ
dharmāṃścintayati| na dṛḍhaṃ cintayati| yena vipaśyanāṃ na pūrayati na viśodhayatyevamasya
cāpalyaṃ| antarāyo bhavati| yaduta vipaśyanāyā iti|dvau dharmau śamathāntarāyau| yaduta
pramādaḥ, ādeśavāsaśca[|] dvau dharmau vipaśyanāntarāyau yadutātmasaṃpragrahaścāpalyañca|
iti yaśca śamathāntarāyaḥ| yaśca vipaśyanāntarāyaḥ| ayamucyate pratisaṃlayanāntarāyaḥ|ayaṃ
ca punarantarāyasya samāsārtha iti| yaścāyaṃ samāsārthaḥ| yaśca pūrvvako vistaravibhāgaḥ|
tadekatyamabhisaṃkṣipyāntarāya ityucyate| asya cāntarāyasya viparyayeṇā[na]ntarāyo veditavya
iti| ya eṣāmantarā[yā]ṇāmabhāvo vigamaḥ asaṃgatirasamavadhāra (cara)[ṇa]mayamucyate
[a][na]ntarāyaḥ||tyāgaḥ katamaḥ| yaddānamanavadyaṃ cittālaṃkārārthaṃ, cittapariṣkārārthaṃ,
yogasaṃbhārārthaṃ, uttamārthasya prāptaye dadāti|tatra ko dadāti [kasmai dadāti kutra dadāti]kena
ca dadāti| kathaṃ dadāti| kasmāddadāti| yenāsya dānama[na]vadyaṃ bhavati|| āha|
dātā, dānapatirdadāti| ayamucyate dātā| yasya svakaṃ dīyate| tacca dātukāmasya, nādātukāmasya,
ayamucyate dānapatiḥ|tatra kutra dadāti| āha| caturṣu dadāti| duḥkhitāyoga(pa)kāriṇe|
iṣṭāya, viśiṣṭāya ca|tatra duḥkhitāyeti| kṛpaṇā vā, adhvagā vā, yācanakā vā, andhā vā, badhirā
vā, anāthā vā, apratisaraṇā vā, upakaraṇavikalā iti| ye vā punaranye[a]pyevaṃbhāgīyā[ḥ|]upakāriṇaḥ
katame tadyathā mātāpitaraṃ (rau)āpāyakapoṣakaṃ (kau), samvardhakami(kāvi)ti|
ye vā punaraṭavīkāntārāduttārayanti, durbhikṣādvā, paracakrabhayādvā, bandhanādvā| ābādhakādvā
hitopadeśakāścāsya bhavanti| sukhopadeśakā, hitasukhopasaṃhārakā, utpannotpanneṣu
cādhikaraṇeṣu sahāyakāḥ, sahanandinaḥ, sahaśokā, āpatsu caivaṃ na parityajanti iti ye vā punaranye[a]pyevaṃbhāgīyā
ima upakāriṇaḥ|iṣṭāḥ katame[|]ye saṃstutā[ḥ] | yeṣāmasyāntike bhavati|
prema vā, gauravamvā, bhaktivādo vā, ālaptakāḥ, saṃstutakāḥ sapriyakāśca bhavanti| iti
vā punaranye[a]pyevaṃbhāgīyā ima ucyate iṣṭāḥ||viśiṣṭāḥ katame[|] te śrava(ma)ṇabrāhmaṇā[ḥ]
sādhurūpasammatāḥ| avyābādhyāḥ avyābādhyaratāḥ, vigatarāgāḥ, rāgavinayāya pratipannāḥ,
vigatadveṣā dveṣavinayāya pratipannāḥ| vigatamohā, mohavinayāya pratipannā iti| ye vā punaranye
[a]pyevaṃ bhāgīyā ima ucyante viśiṣṭāḥ||tatra kiṃ dadātītyāha| samāsataḥ sattvasaṃkhyātamasatva
(ttva)saṃkhyātaṃ ca| vastu dadāti|tatra sattvasaṃkhyātamvastu katamat| tadyathā
putradānaṃ dāsīdāsakarmakarapau [ruṣe]yahastyaśvagaveḍakakukkuṭastrīpuruṣadārakadārikamiti|
yadvā punaranyadapyevaṃ bhāgīyaṃ vastu| adhyātmamvā punarupādāya karacaraṇaśiromānsa(māṃsa)rudhiravasādīnyanuprayacchati|
idamapi puruṣasaṃkhyātaṃ dānaṃ yatra bodhisattvabodhāḥ
saṃdṛśyante| asmiṃtvarthe nedaṃ dānamabhipretaṃ| yeṣu tu sarvveṣvasyaiśvaryaṃ bhavati|
vaśitā ca prabhaviṣṇutā ca| arhati ca tānsatvā (ttvā)n pareṣāṃ pratipādayituṃ| pratipādayaṃścātmānamanavadyaṃ
karoti| na taddhetostatpratyayaṃ pare manānsi (nāṃ si) pradūṣayanti| ye
ca satvā (ttvāḥ) pareṣu pratipāditā (ḥ)stena vyāpāditā bhavantīdamucyate anavadyaṃ satva(ttva)vastudānaṃ||asattvasaṃkhyātamvastu
katamat| tadyathā dhana vastu, dhānyavastu| deśa
vastu|tatra dhanavastu tadyathā maṇimuktāvaiḍūryaśaṃkhaśilāpravāḍā (lā)śmagarttapusāragaṇvajātarūparajatalohitikādakṣiṇāvarta
miti| yadvā punaranyadapyevaṃ bhāgīyaṃ ratnamvā, hiraṇyamvā,
rūpyamvā, vastramvā, bhāṇḍopaskaraṃ vā, gandhajātaṃ vā, mālyajātamvā, idamucyate dhanaṃ|dhānyaṃ
katamat| yatkiṃñcid bhojyaṃ vā, peyamvā, tadyathā yavā vā, śālirvā, godhūmā vā,
kolā vā, kulatthā vā, tilā vā, māṣā vā, ikṣurasamvā (so vā), mṛdvīkārasamvā (so vā), iti
yadvā punarapyevaṃbhāgīyamidamucyate dhānyaṃ||deśavastu katamat| tadyathā kṣetravastu gṛhavastvāpaṇavastu,
puṇyaśālāvihārapratiṣṭhāpanamiti| yadvā punaranyadapyevaṃbhāgīyamidamucyate
deśavastu|tatra yacca satva (sattva) saṃkhyātamvastu idaṃ dadātīti||kena dadatīti| yā
ca alobhasahagatā cetanā, cittābhisaṃskāro manaskarma| yacca tatsamutthāpitaṃ kāyakarma|
vākkarma de[śa]vastuparityāgāya, svasaṃtāne vā[|]anena dadāti|tatra kathaṃ dadātīti| śraddhayā
dadāti| āgamadṛṣṭiḥ, phaladarśī, satkṛtya dadāti| praṇatacittaḥ svahastaṃ (hastābhyāṃ)
dadāti| anapaviddha[ḥ] kālena dadāti| yadaitatpareṣāmupayogyaṃ syātparānanupahatya dadāti|
dharmeṇa, samayena, asāhasena, samudānayitvā (samudānīya)śuci dadāti| praṇītaṃ kalpikaṃ
dadāti| yena na pare sāvadyā bhavanti| nātmā[|] abhīkṣṇaṃ dadāti| vinīya sātma[yanmalaṃ]
sannidhimalaṃ ca dānaṃ dadāti| pūrvvameva dānātsumanā dadacci(daṃści) ttaṃ prasādayati| datvā
vā vipratisārī bhavati| evaṃ dadāti|kasmāddadāti| āha| kāruṇyādvā dadāti| yaduta duḥkhiteṣu
kṛtajñatāyā (tayā) dadāti| yaduta upakāriṣu premṇā, gauraveṇa, bhaktyā dadāti| yaduta
iṣṭeṣu laukikalokāntaraviśeṣaprārthanayā dadāti| yaduta viśiṣṭeṣu [|] tasmāt| dadātītyucyate|ebhirākārairato[']sya
gṛhiṇo vā, pravrajitasya vā cittālaṃkārārthaṃ, cittapariṣkārārthaṃ|
yogasaṃbhārārthamuttamārthasya prāptaye taddānamanavadyaṃ bhavati| ayamucyate tyāgaḥ||śramaṇālaṃkāraḥ
katamaḥ [|] tadyathaikatyaḥ śrāddho bhavati| aśaṭhaḥ| alpābādhaḥ, ārabdha
[vīrya] jātīyaḥ prājño [a]lpecchaḥ, saṃtuṣṭaḥ| supoṣaḥ, suka (bha)raḥ, dhutaguṇasamanvāgataḥ
prāsādiko, mātrajñaḥ| satpuruṣadharmasamanvāgataḥ| paṇḍitadharmasamanvāgataḥ| paṇḍitaliṃgasamanvāgataḥ|
kṣamaḥ, sū(su)rataḥ, peśalaśca bhavati||kathaṃ śrāddho bhavati| prasādabahulo
bhavati| arthakalpanābahulaḥ| vimuktibahulaḥ chandikaśca kuśaleṣu dharmeṣu[|] sa śāstari
prasīdati| na kāṃkṣati| na vicikitsati| śāstāraṃ satkaroti| gurukaroti| mānayati| pūjayati|
satkṛtya, gurukṛtya, mānayitvā, pūjayitvā, niśritya, viharati| yathā śāstaryevaṃ dharme|
sabrahmacāriṣu, śikṣāyāmavavādānuśāsanyāṃ, pratisaṃstare apramāde, samādhāvevaṃ śrāddho
bhavati|kathamaśaṭho bhavati| rujako bhavati rujakajātīyaḥ| yathābhūtamātmānamāviṣkarttā
bhavati| śāsturantike, vijñānāñca, sabrahmacāriṇāmevamaśaṭho bhavati|kathamalpābādho bhavati|
arogajātīyaḥ| samayāsādhinyā grahaṇyā samanvāgato bhavati| nātyuṣṇayā, nātiśītayā,
avyābādhā(dha)yā, jātusukhayā yayāsyāśitapītakhāditāsvāditā[ni] samyakyukhena paripākaṃ gacchantyevamalpābādho
bhavati|kathamārabdhavīryajātīyo bhavati| sthāmavānviharati| vīryavānutsāhī
dṛḍhaparākramaḥ| nikṣiptadhuraḥ kuśaleṣu dharmeṣu dakṣaśca bhavatyanalasa utthānasampannaḥ
[|] karttā bhavati| vijñānāṃ sabrahmacāriṇāṃ kāyena vaiyāpṛtyamevamārabdhavīryo bhavati|kathaṃ
prājño bhavati| dvidhā smṛtibuddhisampanno bhavati| adhandhe[ndriyaḥ], amūḍhendriyaḥ,
aneḍakaḥ, pratibalaḥ, subhāṣitadurbhāṣitānāṃ dharmāṇāṃ arthamājñātumiti| sahajayāpi
buddhyā samanvāgato bhavati| prāyogikayāpi buddhyā samanvāgato bhavati| evaṃ prājño bhavati|kathamalpeccho
bhavati| yāvadbhirguṇaiḥ samanvāgato bhavatyalpecchatāmādiṃ kṛtvā taiḥ
parato jñātuṃ na samanveṣate| kaści(cci)nme(nmāṃ) pare na jānīyuḥ, alpeccha[ṃ] iti vā evaṃ
guṇayukta ityevamalpecho bhavati|kathaṃ saṃtuṣṭo bhavati| itaretareṣu cīvarapiṇḍapātena,
śayanāsanena tuṣṭo bhavati, saṃtuṣṭaḥ, sa labdhvā cīvaraṃ lūhaṃ vā, praṇītamvā notkaṇṭhati|
na paritasyati| labdhvā ca punaḥ araktaḥ paribhuṃkte| asakta iti vistareṇa pūrvvavat| yathā
cīvaramevaṃ piṇḍapātaṃ (taḥ), śayanāsanamevaṃ tuṣṭo bhavati|kathaṃ supoṣo bhavati| ātmā
asyaikaḥ poṣyo bhavati| na tu pare tadyathā dārakā vā, manuṣyā veti| ye vā punaranye [a]pi
kecidyeṣāmarthāya yā (yā ya)mparyeṣṭimāpadyate| pare caivaṃ dāyakadānapatayo duṣpoṣyamiti
paśye (śyeyuḥ) (n | ra)evaṃ supoṣyo bhavati|kathaṃ subharo bhavati| alpenāpi yāpayati|
lūhe nāpi yāpayatyevaṃ subharo bhavati|kathaṃ dhutaguṇasamanvāgato bhavati| piṇḍapātiko bhavati|
sāvadānapiṇḍapātikaḥ| ekāsanikaḥ, khalu paścādbhaktikaḥ| traicīvariko, nāmatikaḥ,
pānsu (pāṃsu) kūlikaḥ| āraṇyako, vṛkṣa mūlikaḥ ābhyavakāśikaḥ| śmāśāniko, naiṣadyikaḥ| yāthāsaṃstarikaḥ[|]
ta ete piṇḍapātacīvaraśayanāsanamārabhya dvādaśakā[dhuta] guṇā bhavanti|
trayodaśā (śa) vā [|]tatra piṇḍapātikatvaṃ bhidyamānaṃ dvidhā bhavati| prāptapiṇḍapātikaśca,
sāvadānapiṇḍapātika[ta]yā veśyānuveśyakulāni bhikṣitvā, paryaṭitvā (paryaṭya), yathālabdhaṃ
yathopasampannaṃ piṇḍapātaṃ paribhuṃkte, no tu uccaiḥ śuṇḍāṃ praṇidhāya kulāni upasaṃkrāmati|
ato[a]haṃ lapsye, praṇītaṃ khādanīyaṃ, bhojanīyaṃ, yāvadāptaṃ [|] tatra piṇḍapātikatvamaviśeṣeṇārabhya
dvādaśa bhavanti| prabhedaṃ punaḥ ārabhya trayodaśa(ḥ) [|]tatraikāsanikatvaṃ
kathamat| ekasminnāsane niṣaṇṇoyāvatparibhoktavyaṃ| tāvatparibhuṃkte| vyutthitaśca
punastasmādāsanānna paribhuṃkte| idamucyate| ekāsanikatvaṃ||khalu paścādbhaktikatvaṃ katamat|
bhojanārthaṃ niṣaṇṇa stāvat(n) na paribhuṃkte| yāvatsarvvabhojanaṃ pratīcchati| yāvatā
jānāti śakṣyāmi yāpayituṃ| yataśca punarjānīte na me ata uttari bhojanena kṛtyaṃ bhaviṣyatīti|
tataḥ sarvvaṃ parihṛtyārabhate| pa[ri]bhoktuṃ| evaṃ khalu paścādbhaktiko bhavati|kathaṃ
traicīvariko bhavati| tribhiśca cīvarairyāpayati, sāṃghāṭinā vā, uttarāsaṃgena, aṃtarvāsena
ca| trayāṇāṃ cīvarāṇāmatirekamuttaraṃ na dhārayatyevaṃ trai[cīva]riko bhavati||kathaṃ
nāmatiko bhavati|| yatkiṃciccīvaraṃ dhārayati| tricīvaramvā, atirekacīvaramvā sarvva tadaurṇṇikaṃ
dhārayati| na tvanyaṃ (nyat)[|] evaṃ nāmatikaṃ dhārayati|kathaṃ pānsu (pāṃsu)
kūliko bhavati| yaccīvaraṃ parairmuktaṃ bhavati| ucchiṣṭaṃ, rathyāyāmvā, vīthyāmvā, catvare
vā, śrṛṃgāṭake vā, pathi vā, utpathevā, uccārasaṃsṛṣṭamvā, prasrāvasaṃsṛṣṭamvā, uccāraprasrāvapūyarudhirakheṭāprakṣitaṃ
vā[|] tato yadaśuci tadapīnaya, sāramādāya, śodhayitvā, sīvitvā,
vivarṇṇīkṛtya dhārayatyevaṃ pānsu(pāṃsu) kūliko bhavati|kathamāraṇyako bhavati| araṇye
vanaprasthāni prāntāni śayanāsanāni adhyāvasati| yāni vyavakṛṣṭāni grāmanigamānāmevamāraṇyako
bhavati||kathaṃ vṛkṣamūliko bhavati| vṛkṣamūle vāsaṃ kalpayati| [vṛkṣa]mūlaṃ niśritya[|]
evaṃ vṛkṣamūliko bhavati|kathamābhyavakāśiko bhavati| abhyavakāśe vāsaṃ kalpayati|
anavakāśe vivṛte da (de) śe [|] evamābhyavakāśiko bhavati|kathaṃ śmāśāniko bhavati| śmaśāne
vāsaṃ kalpayati yatra mṛtamṛto janakāyaḥ| abhinirhriyata evaṃ śmāśāniko bhavati||kathaṃ
naiṣadyiko bhavati| maṃce vā, pīṭhe vā, tṛṇasaṃstare vā niṣadyayā kālamatināmayati| no tu
maṃcā (ma caṃ)vā, pīṭhaṃ vā, kuḍyamvā, (vṛkṣamūlaṃ) vṛkṣamūlamvā, tṛṇasaṃstaramvā,parṇṇasaṃstaramvā,
niśritya pṛṣṭha vā (pṛṣṭhaṃ vā), pārśvamvā dadātyevaṃ naiṣadyiko bhavati|kathaṃ
yāthāsaṃstariko bhavati| yasmin tṛṇasaṃstare vā, parṇasaṃstare vā śayyāṃ kalpayati| tṛṇasaṃstaramvā,
parṇṇasaṃstaramvā sakṛtyañcaiva saṃskṛtaṃ bhavati| tathaiva śayyāṃ kalpayati|
no tu punarvikopayati| abhisaṃskaroti caivaṃ ya(yā)thāsaṃstariko bhavati|kenaite dhutaguṇā
ucyante tadyathā ūrṇṇā vā, karpāsaṃ vā, dhutaṃ bhavatyasaṃvṛttamiti| ta [cca ta]smin samaye
mṛduca bhavati| laghu ca, karmaṇyaṃ ca, yaduta sūtrābhinirhāre vā, tūlāvahade (te?) (tūlābhinirhāre)vā
[|] evameva ihaikatyasya piṇḍapātarāgeṇa piṇḍapāte cittaṃ saktaṃ bhavati|
saṃsaktaṃ cīvararāgeṇa śayanāsanarā[geṇa]śayanāsane cittaṃ saktaṃ bhavati| saṃsaktaṃ| sa ebhirdhutaguṇairviśodhayati
ṛjūkaroti| mṛdukarmaṇyamārjavamāsravamvidheyaṃ yaduta brahmacaryavāsāya
tenocyante dhutaguṇā iti||tatra piṇḍapātaprahīṇabhojanarāgasya prahāṇāya ekāsaniko
bhavati| prabhūtabhojanarāgasya prahāṇāya nāmatiko bhavati| praṇītacīvararāgasya prahāṇāya
nāmatiko bhavati| praṇītacīvararāgasya prahāṇāya traicīvariko bhavati| cīvare mṛdusaṃsparśarāgasya
prahāṇāya pānsu(pāṃsu) kūliko bhavati| śayanāsanarāgaścaturvidhaḥ| tadyathā saṃsparśarāgaḥ|
pratiśrayarāgaḥ| pārśvasukhaśayanasukharāgaḥ| āstaraṇapratyāstaraṇopacchādanarāgaḥ|
tatra saṃsargarāgasya prahāṇāya āraṇyako bhavati| pratiśraya rāgasya prahāṇāya vṛkṣamūlikaḥ
āmyavakāśikaḥ| śmāśāniko bhavati| api ca śmāśānikatvaṃ middhena rāgasya prahāṇāya
bhavati| pārśvasukhaśayanāsanasukharāgasya prahāṇāya naiṣadyiko bhavati| āstaraṇapratyāstaraṇopacchāda[na]rāgasya
prahāṇāya yāthāsāṃstariko bhavatyevaṃ dhutaguṇa samanvāgato bhavati|kathaṃ
prāsādiko bhavati| prāsādikenāti (bhi)kramapratikrameṇa samanvāgato bhavatyālokitavyalokitena
saṃjimita (sāṃmiṃjita) prasāritena sāṃghāṭīcīvarapātradhāraṇenaivaṃ prāsādiko
bhavati|kathaṃ mātrajño bhavati| iha śrāddhā brāhmaṇagṛhapatayo vyarthaṃ pracārayati| yaduta
cīvara piṇḍapāta śayanāsanaglānapratyayabhaiṣajyapariṣkāraistatra pratigra[heṇa] mātrāṃ
jānāti| evaṃ mātrajño bhavati|kathaṃ satpuruṣadharmasamanvāgato bhavati| uccakulapravrajito
vā sannāḍhyakulapravrajito vā, abhirūpo vā, darśanīyaḥ, prāsādiko, bahuśrutopakaraṇenopetaḥ|
anyatamānyatamasya vā jñānamātrasya darśanamātrakasparśavihāra sārthakasya lābhī
sannetenātmānamutkarṣayati| parāṃśca pansa (paṃsa)yati| dharmānudharmapratipanno bhavatyevaṃ
satpuruṣadharmasamanvāgato bhavati|kathaṃ paṇḍitaliṃgasamanvāgato bhavati| karmalakṣaṇo
bālaḥ, karmalakṣaṇaḥ paṇḍitaḥ| yathākathamiti bālo duścintitacintī bhavati| durbhāṣitabhāṣī,
duṣkṛtakarmakārī, paṇḍitaḥ punaḥ sucintitacintī bhavati| subhāṣitabhāṣī, sukṛtakarmakārī
[|] evaṃ paṇḍitaliṃgasamanvāgato bhavati|kathaṃ kṣamo bhavati| ākruṣṭo na pratyākrośati|
roṣito na pratiroṣayati| vādito na prativādayati| bhaṇḍito na pratibhaṇḍayati| sa cāyuṣmān
kṣamo bhavati| śītasyoṣṇasya jighatsāyā[ḥ], pipāsāyāḥ, daṃśakamaśakavātātapasarīsṛpasaṃsparśānāṃ(ṇāṃ),
parato duruktānāṃ, durāgatānāṃ, vacanapathānāṃ| śārīrikāṇāṃ vedanānāṃ, duḥkhānāṃ,
tīvrāṇāṃ, kharāṇāṃ, kaṭukānāṃ, amana āpānāṃ prāṇahāriṇīnāṃ kṣamo bhavatyadhivāsanajātīyaḥ|
evaṃ kṣamo bhavati|kathaṃ (sū)surato bhavati| yathāpi tanmaitreṇa kāya karmmaṇā samanvāgato
bhavati| maitreṇa vākkarmmaṇā, maitreṇa manaskarmaṇā, śāsturantike vijñānāṃ ca,
sabrahmacāriṇāṃ, sādhāraṇaparibhogī ca bhavatyaparibhogī ca| bhavatyapratiguptabhojī| lābhairdhārmmikairdharmmapratilabdhaiḥ,
pātragataiḥ, pātraparyāpannaiḥ śīlasāmānyagataśca bhavati|
dṛṣṭisāmānyagataśca| sa ebhiḥ ṣaḍbhiḥ saṃrajanīyairdharmaiḥ (saṃraṃjanīyairdharmaiḥ)
samanvāgataḥ priyakaraṇairgurukaraṇairsthavādakaraṇaiḥ sukhasaṃvāsyo bhavati| aviheṭhanajātīyaḥ|
abhinandanti cainaṃ vijñāḥ| sabrahmacāriṇaḥ| ekavyavasāyaḥ| evaṃ sū(su)rato bhavati|kathaṃ
peśalo bhavati| vigatabhṛkuṭirbhavatyuttānamukhavarṇṇaḥ, smitasārddhaṃgamaḥpūrvvābhibhāṣī|
priyavādī| saṃgrahaśīlaḥ| āttasantānaḥ [ḥ|] evaṃ peśalo bhavati|sa ebhidharmaiḥ
samanvāgato dharmmakāmo bhavati| guṇakāmaḥ| na lābhasatkārakīrtiślokakāmaḥ| na sa māropikayā
mithyādṛṣṭyā samanvāgato bhavati| nāpyapa[vādi]kayā[|] asantaṃ dharmaṃ na samāropayati|
santaṃ dharmaṃ nāpavadati| sa yattadbhavati| kathitaṃ kātheyaṃ, civā(hnā)kṣaraṃ, cihnapadavyaṃjanaṃ,
lokāyatapratisaṃyuktaṃ| tannirarthakamiti| viditvā ārātparivarjayati| [na te]na
dayate, na tena prīyate, tena cātmadaṃ [vā] nyī(cī)varaṃ dhārayati| gṛhasthaiḥ sārdhaṃ,
saṃsargaṃ parivarjayanti (yati)| kleśavarddhanaṃ[|] āryaiḥ saha[saṃ]sargaṃ karoti| jñānaviśodhakaṃ
[|] na ca mitrakulānikaroti| pratigṛhṇāti| sāme tato nidānaṃ bhaviṣyatyanekaparyāyeṇa
vyākṣepād vyāpāro vā, teṣāmvā punarvipariṇāmādanyathībhāvādutpatsyante śokaparidevaduḥkhadaurmanasyopāyāsā
iti| utpannotpannāṃśca kleśopakleśānnādhivāsayati| prajahāti, vinodayati,
vyantīkaroti| sā (tan)me ato nidānamutpadyate dṛṣṭadhārmikaṃ vā duḥkhaṃ, sāmparāyikaṃ
veti| śraddhodayaṃ ca na vinipātayati| acyutaśīlaḥ| abhraṣṭavrataḥ, śraddhādeyaṃ paribhuṅkte|
na ca śraddhādeyaṃ pratikṣipati| na śikṣāṃ pratyākhyāti| ātmadoṣāntaraskhalitagaveṣī
vā bhavati| praticchannakalyāṇo vivṛtapāpakaḥ| paradoṣāntaskhaliteṣu nābhogaḥ saṃvidya[te]
cāpattirnāpadyate| jīvitahetorapi| āpannaśca laghu laghveva yathādharmaṃ pratikaroti| itikaraṇīyeṣu
ca dakṣo bhavatyanalasaḥ, svayaṃkārī, na parataḥ kāyaparicaryāṃ paryeṣate| buddhānāṃ
ca buddhaśrāvakāṇāṃ ca, acintyamanubhāvaṃ, gaṃbhīrāṃ ca deśanāmadhimucyate| na pratikṣipati|
tathāgatā eva janakāḥ paśyakā (draṣṭāro) nāhamiti| dṛṣṭvā na ca svayaṃ dṛṣṭiparāmarśasthāyī
bhavatyasamaṃjasagrāhī, duḥpratiniḥsargamaṃntrī[|]sa ebhirguṇairyuktaḥ, evaṃ vihārī,
evaṃ śikṣamāṇaḥ, śramaṇālaṃkāreṇālaṃkṛtaḥ śobhate, tadyathā kaścideva puruṣaḥ yuvā,
mananajātīyaḥ, kāmopabhogī, snātānuliptaḥ| avavādavastuprāvṛtaḥ| vividhairbhūṣaṇairalaṃkṛtaḥ
śobhate| tadyathā harṣairvvā, keyūrairvvā, aṃgulimudrikayā vā, jātarūparajata mālayā[vā|]
evameva sa vividhaiḥ śramaṇālaṃkārairguṇairalaṃkṛto| bhāsate, tapati, virocate| tasmācchramaṇālaṃkāra
ityucyate| ayamucyate śramaṇālaṃkāraḥ||||uddānaṃ||syādātmaparasampatticchandaḥ
śīlendriyastathā|bhojanaṃ caiva jāgaryā saṃprajānadvihāritā||caiva tathā śravaṇacintanā
(saddharmaśravaṇacintanā)|anantarāyastyāgaśca alaṃkāreṇa paścimaḥ||śraddhā aśaṭhaḥ alpābādhavīrya
prajñā alpecchatā saṃtuṣṭiḥ supoṣatā[||]subharatā dhutaprāṇādikamātratā kṣānti[ḥ]
saurabhyapeśalā|||| yogācārabhūmau śrāvakabhūmisaṃgṛhītāyāṃprathamaṃ yogasthānaṃ||

